<html>
<head>

<meta charset="utf-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="6" color="black">

<br><br>

<font face="verdana" size="7" color="black">

L'OTTUSITÀ HA GENITORI PRECISAMENTE INDIVIDUATI

</font>

<br><br><br>

Mai come in questi giorni appare chiaro come si formano le ingiustizie, si radicano le incomprensioni, scoppiano le guerre. La verità, fenomeno naturale infinitamente complesso e vario, non riesce ad essere trasmessa dagli attuali mezzi di comunicazione di massa. Quelli centrali sono ovunque ancora posseduti a vita da una banda di svergognati tiranni, da scellerati carrieristi, da disgraziati assunti a vita in impieghi che, il nome stesso lo dice, sono pubblici ed al Popolo devono regolarmente ritornare. Così che nessuno, asserragliatosi nel potere legislativo, possa diffondere una verità falsa o ridotta ad una frazione di sé, la qual cosa inevitabilmente genererà negli umani convinzioni che non hanno ragione di sussistere ma che creeranno comunque schieramenti che sfocieranno in combattimenti degni della nostra preistoria. Non impediti da media privati che non possono che uniformarsi.

<br><br>

Mai come in questi giorni urge fare il nostro dovere. Esigere indietro i mezzi di comunicazione di massa della nostra Repubblica. I tiranni devono immediatamente restituirli al Popolo così che, invece di passare informazioni selezionate sulla base di oscuri interessi, si dìa spazio ad una informazione ampia, completa, costruttiva. Che tutti soddisfi e che dunque fornisca un esempio, impossibile da non seguire, ad ogni altro Paese di questo mondo.

<br><br>

Mai come in questi giorni ci dobbiamo pentire di aver lasciato nelle mani dei tiranni, dei carrieristi, degli assunti a vita, i poteri della Repubblica eccezion fatta per quello legislativo. Un impiego pubblico è parte d'un bene comune nazionale che non può essere ceduto in via definitiva, così da creare una casta con cui spadroneggiare sul Popolo estromesso, dunque ignaro, quindi impotente. In quanto italiani e terrestri, siamo Soci. Da Socio vi invito a prendere coscienza dell'urgenza di cacciar via gli assunti a vita dai nostri sacri impieghi pubblici. La Banca dei Pubblici Impieghi non è Istituzione solo economica ma riassetta l'intero disegno dell'Umanità, portandoci dall'esser parte di aggregati caotici, schierati e violenti a Società dove ad ognuno è concesso dir e far la sua.

<br><br>

Non rimanete sudditi. Poi quando è tardi sarà già tanto se riuscirete a piangere. Lavorate di testa subito dunque.

<br><br>

Danilo D'Antonio<br>
Laboratorio Eudemonia

<br><br>

Civilmente, legalmente, pacificamente,<br>
evolva l'Italia, la UE, la Terra intera.

<br><br>

Viva la Banca dei Pubblici Impieghi!

<br><br><br><br><br><br>

<center><font face="verdana" SIZE="6">

<a class="noline" HREF="index.htm">LA REPITA</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br><br>

<a class="noline" HREF="../ars/index.htm" target="ars">A R M O N I C A <br> R O T A Z I O N E <br> S O C I A L E</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

