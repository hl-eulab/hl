<html>
<head>

<meta charset="utf-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="6" color="black">

<br><br>

<font face="verdana" size="7" color="black">

"fine della democrazia" e mailing list salvifiche

</font>

<br><br><br>



Ci troviamo in una situazione così perversa e tragica che alcuni cantano la "fine della democrazia" quando la Democrazia non è ancora nata e non ha dunque potuto far sorgere, tramite la regola del pro tempore in ogni assegnazione d'un pubblico impiego/potere/reddito, la Repubblica, tuttora regno impenetrabile di monarchi: gli assunti a vita. I cantori della morte d'una Democrazia mai ancora nata hanno il non tanto recondito fine di giungere a far crescere ulteriormente la mai cessata tirannide, il mai scomparso dispotismo, con la scusa del caos che la loro "democrazia", basata su ammaestramento ed inculcamento del popolo che così traviato mai riesce ad evolvere e migliorare, induce nella società. Tutto questo mentre davvero molte, molte altre fosche nubi si addensano sopra le nostre teste. Non ultima la censura, le omissioni e le menzogne che ormai non partono più soltanto dalla casta dei tiranni statali ma anche da quei luoghi d'incontro telematici di proprietà privata che inizialmente sembrava potessero favorire un dialogo non filtrato tra gli umani. Oggi ci siamo domani chissà: son parole che ben descrivono la mancata certezza del nostro poter rimanere comunicanti attraverso questi canali digitali. Quindi: chi vuol continuare a ridere e scherzare, finché ne troverà motivo, rimanga pure sui social. Ma le persone serie, che hanno ben coscienza della delicata, instabile, pericolosa situazione che si vive, che intendono darsi da fare per non ritrovarsi sovrastate ed immobilizzate, si scambino in fretta gli email e costruiscano delle mailing list. Non c'è da fidarsi di nessun social: sono aree di proprietà di alcuni. L'email invece è un protocollo Internet universale, non proprietario, che permette di comunicare senza interposta brutta gente. Possiamo considerare le email e le mailing list come il vecchio codice morse che ha salvato molte vite quando tutti gli altri sistemi di comunicazione erano divenuti inutilizzabili. Non perdiamo dunque tempo e scambiamoci le nostre email in privato. Saluti ed auguri!

<br><br>

Danilo D'Antonio<br>
Laboratorio Eudaemonia

<br><br><br><br><br><br>

<center><font face="verdana" SIZE="6">

<a class="noline" HREF="index.htm">LA REPITA</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br><br>

<a class="noline" HREF="../ars/index.htm" target="ars">A R M O N I C A <br> R O T A Z I O N E <br> S O C I A L E</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

