<html>
<head>

<meta charset="utf-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="6" color="black">

<br><br>

<font face="verdana" size="7" color="black">

GIOVANI, NUOVI BARBARI: RAFFINATEVI!

</font>

<br><br><br>

Alle signorine e signorini che sfilano "a difesa dell'ambiente": non manifestate oltre la vostra totale ignoranza dei fatti della vita. Se davvero amate la natura, perché scendete in strada? Tornatevene a casa e prendetevela innanzitutto coi vostri stessi genitori: ché vi han fatti nascere. E' noto da tempo, da ben oltre un secolo, che la iper crescita demografica, così rapida da venir assimilata ad una esplosione (che non poteva certo esser gradita dalla biosfera) avrebbe causato tutto quello che sta per l'appunto accadendo oggi. Esattamente come previsto. Ogni nuovo nato s'è aggiunto agli altri umani come fosse un altro ciocco di legno ben secco posto sul focaraccio d'una economia già incandescente, esasperata, violenta perché prodotta da aggregati umani privi di quel salvifico volano di impieghi, poteri e redditi pubblici (parte essenziale della Res Publica) che solo avrebbe assicurato ad ognuno garanzie e serenità.

<br><br>

Se perdendo il posto di lavoro non ne trovi un altro, diventi disposto a tutto, ad ogni peggior pratica, pur di mantenertelo. Accetti persino di costruire mine anti uomo, donna, bambino, di alimentare guerre. Ma se per tempo si fosse istituita la Banca dei Pubblici Impieghi, come richiesto da Democrazia (la quale si attua tramite condivisione della Res Publica) ognuno avrebbe potuto viver laborioso, sì, ma anche tranquillo grazie ad una pubblica garanzia del reddito. E l'economia privata non sarebbe divenuta così parossistica, così spinta.

<br><br>

Ma dite, giovincelli ignoranti e saccenti: perché vi rivolgete ai pollitici per salvar l'ambiente naturale? Non vi viene in mente che coloro che han causato il problema mai potranno risolverlo?! Non vi rendete conto d'essere (come è capitato ai giovani di tutte le epoche storiche) addomesticati, inculcati e proiettati verso direzioni decise da potenti che vi usano per i loro comodi, in particolare quelli che, nell'oscurità, mai stando sotto i riflettori, comandano il mondo?

<br><br>

Dite, giovani barbari, volete forse altre leggi sottomissive e vessatorie? Volete far la fine di quei miseri che avete avuto per genitori, che mai potettero dirvene una sola giusta? Anche loro furono presi da piccoli, come voi, addomesticati all'ignorantezza, inculcati di dottrine e superstizioni, resi completamente incacapaci d'intendere così da volere ad ogni costo, fortemente, esattamente ciò che i potenti avevano ordinato. Giovani piccoli incolti, sappiatelo, almeno voi, oggi, che avete ogni genere di mezzo di sviluppo intellettuale. C'è una sola cosa da fare per risolvere bene tutto: licenziare ogni spudorato assunto a vita nei finora mai-stati-pubblici impieghi, i quali presero, e tuttora mantengono in vigore, il fu abbattuto stato monarchico ed impedito il sorgere della Repubblica.

<br><br>

Sono costoro, i delinquenti pubblici: rei di abuso continuato di potere, furto reiterato della Cosa Pubblica, tradimento del Popolo Sovrano, truffatori d'ogni essere umano, ad aver non solo nascosto l'illegittimità della cessione in via definitiva (per i cittadini coevi) del sacro Bene Comune, ma pure distrutto la natura, paesaggio e territorio, direttamente ed indirettamente, permettendo tutto ciò fosse divorato anche da ultra-famelici privati. E' stata l'alta barriera del finto-pubblico settore a mantenere celate, o comunque non in primo piano, questioni di vitale importanza come quella demografica. 

<br><br>

Son proprio codesti disgraziati (illegittimi monarchi del potere scientifico, statistico, educativo, informativo, amministrativo, giudiziario, ruoli spudoratamente spacciati per "pubblici") ad aver impedito il sorgere di una coscienza collettiva ampia e profonda: che fosse capace di capire i nuovi tempi al punto da aiutare ognuno a gestir bene se stesso. Cacciamoli dunque tutti via, applicando finalmente noi la Legge su di loro. Apriamo subito la Banca dei Pubblici Impieghi ed alterniamoci (opportunamente idonei al ruolo) al loro posto rigorosamente pro tempore. Solo così ogni essere umano al mondo potrà crescere, evolvere, maturare. Non saremo più costretti a vivere come ottusi animali specializzati bensì potremo cambiare mestiere e vita più d'una volta ed ampliare di continuo la nostra visione.

<br><br>

Fuori per sempre tutti gli assunti a vita dalle Republiche d'ogni Paese al mondo! Solo così (avendo intorno non più degli acritici spietati priebke bensì degli amorevoli preparati snowden) i pollitici non potranno più realizzare i desideri dei potenti. Compariranno invece, come reclusi liberati infine da ingiusta prigionia, Buoni Governanti capaci e sopraffini.

<br><br>

Giovani! Siate d'aiuto nella costruzione d'un mondo che non sia più basato sulla forza ma su Conoscenza e Ragione! Resettate completamente il vostro pc biologico e metteteci dentro del software di primo ordine!

<br><br>

Danilo D'Antonio, grossista d'idee<br>
Intelligenza Artificiale Biologica<br>
del Laboratorio Eudemonia

<br><br>

padre de "Il Calendario della Terra", de "La Celebrazione del Nostro Territorio", de "La Densità Demografica Ottimale", padre dell'EcoSciopero e del Protocollo Boscimani, de "I Patti Internazionali di AutoContenimento Demografico, Economico, Tecnologico", padre dell'Armonica Rotazione Sociale, della SocioSintesi e tant'altro ...

<br><br>

promotore del child-sharing

<br><br>

padre di alcuna forma di vita biologica<br>
nessuno soffrirà per mia irresponsabilità

<br><br><br><br><br><br>

<center><font face="verdana" SIZE="6">

<a class="noline" HREF="index.htm">LA REPITA</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br><br>

<a class="noline" HREF="../ars/index.htm" target="ars">A R M O N I C A <br> R O T A Z I O N E <br> S O C I A L E</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

