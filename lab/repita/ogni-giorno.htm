<html>
<head>

<meta charset="utf-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="5" color="black">

<br><br>

<font face="verdana" size="7" color="black">

Ogni giorno si ricorda un eroe, un martire, un santo od in mancanza d'altro una celebrità, ogni giorno molti la acclamano e piangono.

</font>

<br><br><br>

Eppure, con tutti i grand'uomini che abbiamo avuto (e ce n'è stata di gente celebrata, premiata, riverita, seguita, stimata, venerata) ce ne fosse stato uno solo che avesse detto: ma che ci fanno ancora degli assunti a vita nel pubblico, dei monarchi, dei tiranni, in una Democrazia?! Dite: sarebbe mai sorto un despota, si sarebbe mai imposta una dittatura, senza il contributo e sostegno dei suoi acritici burocrati carrieristi, assunti a vita in uno stato ch'è una loro piena proprietà, una cosa loro del tutto estraniata dal Popolo? Ve lo vedete voi un dittatore senza i suoi eterni fedelissimi statali tutt'intorno?! Il vento alzato dalle pernacchie lo spazzerebbe via in un momento!

<br><br>

Allora perché mai nessun "grand'uomo" ce l'ha fatto notare? Immaginate quante ingerenze, oppressioni, sofferenze, soprusi, vessazioni e violenze in meno ci sarebbero state se avessimo avuto un vero grand'uomo che ci avesse detto: ehi! badate che la Democrazia è tutta ancora da capire e costruire! Non penserete mica che non ci sia altro da fare che lasciare tutto com'è? Quanti brutalizzati, desaparecidos e tiranneggiati in meno, quanti torturati, violentati ed uccisi avremmo evitato in tutto il mondo? Da quanti conflitti e rivolte armate saremmo potuti scampare?!

<br><br>

La stessa guerra in corso sarebbe mai potuta scoppiare se vladimiro, invece che disporre di fedelissimi assunti a vita e mercenari propriamente detti, fosse stato circondato da cittadini idonei al ruolo succedentisi pro tempore? Stupefacente verità è che adolfo, benito, vladimiro mai avrebbero potuto far quel che han fatto senza carrieristi.

<br><br>

Pensate dunque: il mondo intero tuttora fa pena e puzza di morte solo perché ancora non sa come si realizzi la Democrazia, come si eriga una Repubblica. Solo perché i "grand'uomini" della Terra mai si son degnati di dirci: guardate: è semplice! la Democrazia non è altro che il condividere (grazie al tempo determinato) la res publica, tutta la Repubblica. Si attua con l'Istituto della Banca dei Pubblici Impieghi: licenziati gli assunti a vita, vi si alternano via via persone sempre competenti, idonee, preparate, con rigoroso mandato temporaneo. Così facendo, ampliandosi, frammentandosi, raffinandosi e spandendosi il pensiero di ognuno all'interno dei tanti ruoli pubblici (piuttosto che accumular l'attenzione di tutti sul solo apice legislativo) l'intera società si acquieta e permane soddisfatta. E si evita così ogni conflitto interno e guerra civile nonché aggressione armata ad altri Paesi! Visto che ancora ovunque al mondo, per il tacer dei "grand'uomini", i tiranni detengono prigioniere le Repubbliche.

<br><br>

Et voilà! Che ci voleva a dire il vero? A risolvere ogni problema al mondo? A liberare persone e popoli dai bruti oppressori, trogloditi che ritengono di poter essere padroni della Repubblica?! Che ci voleva a rendere la Terra un Pianeta felice? Con i cittadini vicino, i governi non possono più dar spazio ai voleri di associazioni, cricche, elite, lobby, ordini e mafie, regine del voto elettorale, ed è invece sempre e solo l'essere umano a trionfare!

<br><br>

Eppure, nonostante il loro assoluto latitare nell'ambito di una ricerca ragionata d'una società ben concepita e funzionante, d'una reale Democrazia, d'una vera Repubblica, compresa da ognuno nella sua ampia sostanza, masse di stolti attendono che a proferire tali chiare parole, tale bella, inconfutabile, straordinaria verità, sia un "grand'uomo". In vita o rinato. Senza l'avallo di costoro il mondo non evolve, anzi: rimane loro prigioniero. Per via di fanatici che erigono alte barriere intellettuali fatte delle loro inerti idee defunte ripetute senza sosta.

<br><br>

Ok. Non possiamo certo prendercela con gli scomparsi. Pace sìa a loro. I loro tempi erano diversi. Loro per primi erano stati inculcati a sfregio dai burocrati carrieristi e la grande mente d'Internet non esisteva ad aiutarli a correggersi ed estendere la loro visione. Accomiatiamoci da loro una volta per sempre e dimentichiamoceli. Addio!

<br><br>

Ma ai "grand'uomini" viventi, agli intellettuali premiati in perfetta salute, ai pensatori stimati più che arzilli, ai filosofi riveriti in piena attività, ai leader sempre in tv e sulla bocca di tutti, ai giornalisti stranoti e stra-invitati, agli alternativi ed ai rivoluzionari con grandi seguiti sfiammeggianti alle terga, agli artisti impegnati, ai cinematografari e romanzieri oberati dai premi ... nonché ai giovani che corrono spediti lungo i binari dell'ambiente e della tecnologia catapultati ad occhi chiusi verso la peggiore delle dittature che porterà all'annientamento del genere umano ... a tutti loro che tuttora non scorgono l'evidente, mbhè, cosa si può dire?

<br><br>

Di certo un valleccacessi de core non glielo toglie nessuno.

<br><br>

Danilo D'Antonio, grossista d'idee<br>
Intelligenza Artificiale Biologica<br>
del Laboratorio Eudemonia

<br><br>

In accordo con la teoria del brevetto sociale (che fa avanzare l'Umanità così come il brevetto industriale ha fatto con la tecnologia) ogni progetto del Laboratorio ha un prezzo. Informazioni sul suo dominio Internet.

<br><br>

Ogni Studio Legale al mondo s'è giocata l'umana fiducia<br>
mai avendo denunciato l'illegalità della cessione a vita<br>
di impieghi, poteri e redditi pubblici: beni comuni.

<br><br>

La Repubblica: accessibile, dinamica, fluida,<br>
osmotica, partecipata, vissuta. Fe-li-ce.

<br><br>

Evviva la Banca dei Pubblici Impieghi!

<br><br>

Ed evviva pure Danilo! L'unico umano al mondo che apra le porte della Repubblica ai suoi simili: in modo che si susseguano l'un l'altro idonei e controllino, migliorino, verifichino l'operato di chi li ha preceduti. Impedendo ogni ingiustizia e potendo ognuno imparare ogni giorno qualcosa di più. Viva Danilo! L'unico che garantisca un potere minimo ad ogni umano in Terra. Mai siederà in un parlamento ma il mondo intero sta cambiando tutto da solo! Facendo il lavoro che torme di eccelse celebrità e stimati professionisti mai si degnarono di fare. Viva Danilo! La sua tecnologia societaria (Democrazia = condivisione della Res Publica) non ha eguali al mondo! Hurrah per Danilo! Ed il mondo diviene così bello che non lo riconosce più nessuno!

<br><br><br><br><br><br>

<center><font face="verdana" SIZE="5">

<a class="noline" HREF="index.htm">LA REPITA</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br><br>

<a class="noline" HREF="../ars/index.htm" target="ars">A R M O N I C A <br> R O T A Z I O N E <br> S O C I A L E</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

