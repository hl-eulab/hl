<HTML>

<!-- Author: Nilo D'Antonio                       -->
<!-- Date:   01/05/96                             -->
<!-- URL:    pagan.htm                            -->

<HEAD>
<TITLE>Sono Pagana</TITLE>
</HEAD>

<BODY bgcolor="white" text="navy" VLINK="#FF00FF">

<center><table width="90%"><tr><td>



<H1>Sono Pagana</H1>
<h4>di Selena Fox</FONT></h4>
<BR>
<h5>traduzione di Sandra Di Sebastiano e cura di Danilo D'Antonio</h6>

<HR>
<BR><BR><BR>

Io sono pagana. Sono parte della natura. Le rocce, gli animali, le piante,
gli elementi sono miei parenti. Gli esseri umani sono mie sorelle e fratelli, qualunque
sia la loro razza, colore, genere, età, nazionalità, religione, stile
di vita. Il pianeta Terra è la mia casa. Sono solo parte di questa grande famiglia che è la
natura, non la sua padrona. Ho il mio speciale compito da assolvere nell’immenso
ingranaggio universale e cerco di scoprire e adempiere questo ruolo al meglio delle
mie capacità. Cerco di vivere in armonia con gli altri nella grande famiglia della natura,
trattando tutti con rispetto.
<P><BR>
Io sono pagana. Celebro il mutare delle stagioni durante festività con canti, balli e rituali ed in altri modi ancora. Festeggio
ogni giro della Terra intorno al Sole e parti di esso con pratiche spirituali personali e partecipando
a festeggiamenti collettivi:
<P><BR>

<A name="feste">

<ul>
<li>Il mese di novembre (in coincidenza con la festività di Halloween) è un momento per
scrutare nel futuro e per rendere omaggio agli antenati e ad altre persone care che
ci hanno lasciati. Pratico la magia, pregando ed invocando le forze positive dell’Universo,
anche per favorire  una maggiore libertà religiosa per tutta l’umanità.
<P><BR>
<li>Il Solstizio d’inverno è una festa della pace e una celebrazione del crescere della
luce solare. Onoro il Sole nascente bruciando il ceppo natalizio di legna di quercia
in un fuoco sacro. Onoro la divinità della natura nei suoi numerosi aspetti, la grande
madre Terra e il grande padre Cielo. Decoro la mia casa con luci e con agrifoglio,
edera, vischio, sempreverdi e altre erbe sacre a questa stagione. Suono le
campanelle all’inizio del nuovo anno solare.
<P><BR>
<li>All’inizio di febbraio celebro la Candelora, nota agli americani contemporanei come
il “Giorno della marmotta”. In questo periodo mi concentro nella purificazione
spirituale e nella rimozione degli ostacoli, per prepararmi all’arrivo della primavera
e quindi a nuova crescita. Durante questa festa accendo candele che ispirino i miei lavori
artistici e mi guidino nelle mie pratiche salutari. Faccio offerte di semi agli uccelli
selvatici.
<P><BR>
<li>Nel periodo dell’Equinozio di primavera dò il benvenuto alla ripresa della stagione e
celebro il rinverdimento della Terra vestendomi di verde io stessa. Coloro le uova,
simbolo di nuova vita, con gli amici e costruisco con la mente occasioni per un
nuovo sviluppo.
<P><BR>
<li>L’inizio di maggio è la festa della fertilità e del divertimento. Indosso colori brillanti
e metto una ghirlanda di fiori tra i capelli. Danzo intorno ad un palo cinto di fiori
per celebrare i giardini e i progetti creativi umani e salto il falò come augurio di
buona fortuna.
<P><BR>
<li>Il periodo del Solstizio d’estate, conosciuto pure come mezza estate, è un periodo di
grandi riunioni, in cui saluto vecchi amici e ne conosco di nuovi. Danzo con loro
intorno ad un falò sacro al magico ritmo dei tamburi. Onoro la mia comunità
spirituale, la mia tribù. Celebro la cultura pagana, che ricerca utili insegnamenti nelle
forze e nelle leggi della natura e da cui trae anche vigore e prosperità. Aggiungo pietre al Cerchio sacro di roccia nella terra del
Santuario del Circolo pregando per l’armonia e il benessere planetari.
<P><BR>
<li>Quando arriva agosto celebro il raccolto con una grande festa. In questa occasione
onoro il culmine dell’estate e la prosperità. Rendo grazie per le piante selvatiche e
per quelle coltivate e per l’immensa fortuna della loro fruttificazione e prego anche
per una costante abbondanza. Spezzo e mangio il pane con gli altri nel rituale e
offro il pane e l’erba alla dea ed al dio ispiratori dell’agricoltura.
<P><BR>
<li>L’Equinozio d’autunno è il momento del ringraziamento per tutti i frutti che ho
raccolto durante il periodo della crescita. Ringrazio per il cibo che ho ricevuto dai
frutteti e dai campi e per gli altri doni che sono giunti nella mia vita. Restituisco, in
una sacra offerta alla madre terra, il meglio della frutta, della verdura, delle erbe,
delle noci e di tutti i cibi che ho raccolto.
<P><BR>
<li>Ai primi di novembre la ruota dell’anno ricomincia.
<P><BR>
</ul>

<br><br><br>
<center><a href="http://clix.net/clix.vip/erotica/ccpub.phtml"><img src="cchp.jpg"></a><br><address><font size="2">High Priestess - Copyright © <A HREF="mailto:rcc@euronet.nl">Christina Camphausen</A></font></address></center>
<br><br><br><br>

<P>
Io sono pagana. Onoro le stagioni della vita: la nascita, la crescita, la fruttificazione, la raccolta, il
compimento, il riposo e il nuovo inizio. La vita ruota realizzando molti cicli. Per ogni
fine c’è un nuovo inizio. Nella morte c’è implicita la promessa della rinascita.
<P><BR>
Io sono pagana. Vedo i cicli del cambiamento e del rinnovamento compiersi non solo
all’interno del percorso della mia vita, ma anche in un passato a me precedente. Vedo
la mia vita collegarsi alle vite dei miei antenati. Essi sono parte di me. L’antica
saggezza del rinnovamento della natura e del ciclo perpetuo della vita è profusa nei
loro simboli e motti.
<P><BR>
Io sono pagana. Il cambiamento consapevole è parte della mia spiritualità. Per
ogni problema esiste almeno una soluzione disponibile, così pure un’opportunità di
crescita. Io creo la mia realtà con i miei pensieri, emozioni ed azioni.  Perseguo sempre un retto comportamento, sapendo che qualunque cosa
faccio, essa tornerà sempre a me. Cerco di conformarmi all’insegnamento magico
basilare: “Senza nuocere ad alcuno, fa’ pure ciò che desideri”. Mi sforzo di lavorare per il meglio, per gli altri
allo stesso modo che per me stessa. Quando incontro dei problemi lungo la mia
strada, cerco di capirne l'origine e di recepirli come parte integrante della
soluzione, come stupende occasioni per migliorare le mie capacità. Nel compiere le mie
pratiche curative cerco di indirizzarmi verso le cause spirituali profonde dei disagi,
piuttosto che focalizzarmi solo sulla cura dei sintomi.
<P><BR>
Io sono pagana. Pratico la magia ricorrendo anche alla Luna, per aiutare e curare gli altri,
me stessa ed il Pianeta. Il triplice simbolismo della luna mi guida. Attivo gli inizi nel primo
quarto di luna, stimolo le manifestazioni durante il plenilunio e dissipo gli ostacoli con
il decrescere della luna e il sopraggiungere del buio. Compio rituali nel momento
della luna nuova e so che i cerchi magici da me disegnati hanno per corrispondenti gli immensi cerchi, le orbite descritte dalla Terra e dagli altri pianeti.
<P><BR>
Io sono pagana. Io abbraccio il Panteismo: ho la consapevolezza che l'essenza misteriosa della vita, il principio divino è in
ogni luogo e in ogni cosa. Onoro gli alberi di quercia nella
foresta, l’erba del giardino, gli uccelli selvatici che cantano sugli alberi, gli
affioramenti di roccia sul pendio, me stessa e, sì, anche le “cose”, come le
automobili, le macchine fotografiche ed i computer. Comprendo che ogni cosa
materiale ha anche uno stupendo significato spirituale. Ciò che è fisico e ciò che è spirituale è
profondamente interconnesso in questo mondo.
<P><BR>
Io sono pagana. So che l’essenza divina della vita ha molte facce e sperimento ciò
attraverso la varietà  di dee e dei ed altre forme spirituali ancora. Onoro anche l’essere uno
della divinità, l’unità del tutto. Le mie esperienze personali con gli dei, le dee e le altre
forme divine che uso per simboleggiare le forze della natura hanno trasformato e
arricchito la mia vita. Ad ognuna di esse dò un nome. Ecate mi apparve in occasione di
una morte per insegnarmi il distacco e la rinascita; Selena della luna piena mi porta
visioni lontane; il sacro Sole stimola la mia energia; Yemaya dell’oceano mi purifica e
rinnova. Ascolto Pan suonare il flauto nelle foreste. Dionisio risveglia dentro di
me le gioie della spontaneità e l’estatica beatitudine insegnandomi anche i misteri
dell’androginia. Ho sperimentato l’eterna, divina unione del principio universale
femminile col maschile mentre facevo l’amore col mio compagno nei prati. Il tiglio mi
ha aiutata ad approfondire le mie relazioni con i miei amici gatti. Cernunnos mi è
apparso nella foresta sotto forma di cervo. Isis mi ha parlato in scrosci di radiosità nella
profondità della notte e in flussi di energia attraverso le mani, nel compiere pratiche
di guarigione. Saturn mi ha dato lezioni di disciplina e di agricoltura organica.
La dea Libertà mi protegge, poiché lavoro affinchè essa si spanda nel mondo. La
madre terra guida il mio lavoro. Faccio esperienza del divino scolpendo totem di
animali, piante ed altre forme, così pure durante il sogno, nei viaggi guidati nel
profondo e mentre cerco la visione, sola nella mia solitudine.
<P><BR>
Io sono pagana. Le mie pratiche spirituali includono sia l’autoaccettazione che la
comprensione altrui. Condivido i miei punti di vista con gli altri quando sento che ciò è
opportuno, ma non faccio proselitismo, riconoscendo che il mio modo di vivere non è
realmente giusto per tutti. Sono infiniti i sentieri che conducono sulla cima della
montagna della comprensione spirituale, non uno soltanto.
<P><BR>
Io sono pagana. Il mio culto assume la forma della comunione divina con la
natura. Come parte del mio credo, ho fondato e custodisco una riserva naturale sacra, il
Santuario del Circolo. Lì compio rituali in posti particolari, come in un cerchio di pietra in cima
ad un sacro monticello; sulla roccia alta sopra le valli; nel magico giardino rotondo;
sugli altari all’aperto; all’interno del tempio; nei vecchi rifugi di roccia arenaria,
dove dimoravano gli antichi che vivevano su questa terra migliaia di anni fa.
<P><BR>
Io sono pagana. Viaggio per il mondo immateriale durante i miei sogni, le
meditazioni ed i riti. Uso strumenti, cui attribuisco grande importanza e per questo definisco sacri, che sono simboli delle energie che intendo evocare,
perché mi aiutino nei miei viaggi e nelle mie pratiche. Mi libro con la fantasia attraverso il tempo e lo spazio. Esploro altri scenari che non quelli in cui si
trova il mio corpo fisico e poi ritorno da essi con l’intuito, la conoscenza e la forza.
Vado attraverso mondi immaginari per propiziare guarigioni, crescite, trasformazioni.
La percezione intuitiva,  psichica, è una parte naturale, solita, della mia vita quotidiana. 
<P><BR>
Io sono pagana. Sono in armonia con i quattro elementi fondamentali
rappresentanti la natura: terra, aria, fuoco, acqua e con il quinto elemento, il misterioso
spirito, l’inafferabile energia che tutto forma. Vedo questi elementi nella natura: la terra
nel suolo e nelle rocce; l’aria nei venti e nell’atmosfera; il fuoco nel farsi luce, nelle
fiamme e nell’elettricità; l’acqua nelle sorgenti, nei fiumi, negli oceani, nella pioggia e
nelle altre acque del pianeta; lo spirito come misteriosa essenza unica dell’Universo.
Vedo questi elementi anche come aspetti dell’individuo: il corpo fisico è la terra;
l’intelletto ed i pensieri sono l’aria; la volontà e le azioni sono il fuoco; le emozioni ed i
sentimenti l’acqua; l’io più profondo, l’anima, è lo spirito. Mi impegno nel cercare di
mantenermi sana ed in equilibrio tra tutte queste forze. Così pure opero a favore del
ripristino dell’equilibrio degli elementi nell’ambiente che mi circonda.
<P><BR>
Io sono pagana. Ascolto le grida della madre terra, sconvolta dai danni compiuti
sulla sua superficie, all’ambiente, dalla razza umana. Sono preoccupata per
l’inquinamento dell’aria, del suolo, delle acque e per i giochi di potere portati avanti
dalle nazioni con il lancio di missili nucleari ed altre armi di distruzione di massa. Sono
altrettanto preoccupata per il degrado spirituale sul pianeta: egoismo, odio, avidità di
potere o di denaro, devianza, violenza, disperazione. Eppure, in questi stessi problemi
percepisco anche il processo di purificazione che si sta compiendo sul pianeta. Sono
consapevole del fatto di poter essere utile, almeno per un piccolo contributo, nel
portare il pianeta ad una maggiore armonia, cercando di rendere equilibrata la mia
stessa vita, favorendo l’equilibrio nelle vite altrui e lavorando per migliorare l’ambiente.
Il mio impegno pratico di responsabilità globale (personale, sociale, ambientale) è un
aspetto della mia vita quotidiana.
<P><BR>
Io sono pagana. Cogliere l’essenza profonda della natura, comprendere le leggi
che la governano è la mia religione e fondamento stesso della mia vita. La natura è
la mia guida spirituale, il mio libro sacro. Sono parte della natura e la natura è parte di
me. La comprensione dei misteri più profondi della realtà cresce man mano che
procedo nel mio cammino spirituale.

<P><BR><BR><BR><BR>
<H6><P ALIGN="center">© 1994, Selena Fox, Circle Sanctuary, Box 219, Mt. Horeb, WI 53572 USA.<BR>Earlier versions published in previous editions of Circle Guide to Pagan Resources (1987, 1990, 1992).</P></H6>

<HR width=100%><BR>

<P ALIGN="center"><A HREF="mailto:circle@mhtc.net">Selena Fox</A> è la fondatrice (nel 1974) del <A HREF="http://www.circlesanctuary.org/">Circle Sanctuary</A>, un centro non-profit dedicato alla Spiritualità della Natura. Psicoterapeuta, consigliere spirituale e guaritrice, si dedica con successo alla ricerca, all'attivismo per la libertà religiosa, al dialogo interreligioso, alla difesa della natura.</P>

<hr size=3 width="100%">

<br>

<center><font face="arial" size="1"><b><A HREF="index.htm" style="text-decoration: none">DIPARTIMENTO PER LO SVILUPPO DELLA PERSONALITA'</a><br><A HREF="http://www.hyperlinker.com/eulab/index.htm" style="text-decoration: none">L A B O R A T O R I O<img src="blank.gif" border="0">E U D E M O N I A</A><br><a href="http://www.hyperlinker.com/eulab/legal_it.htm" style="text-decoration: none">Copyright ©</a> since <a href="http://earthcal.hyperlinker.com/oldnew.htm" style="text-decoration: none">1996</a>. All Rights Reserved<br><br><A HREF="http://www.hyperlinker.com/eulab/indirizzi.htm"><IMG SRC="mail.gif" border=0></A></b></font></center>

</td></tr></table></center>

</BODY>
</HTML>
