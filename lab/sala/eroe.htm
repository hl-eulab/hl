<HTML>

<!-- Copyright © Laboratorio Eudemonia -->

<link rel=stylesheet href="style.css" type="text/css">

<HEAD>

<TITLE>La fine dell'eroe</TITLE>

</HEAD>

<BODY bgcolor="white" BGPROPERTIES="FIXED" text="navy" link="navy" VLINK="navy" ALINK="navy">

<br><br>

<center><table width="90%"><tr><td>

<FONT face="verdana" size="6">La fine dell’eroe</FONT>

<br><br>

<font face="verdana" size="1"><a class="noline" href="../eulab/legal_it.htm">Copyright ©</a> dal <a class="noline" href="../tec/index.htm">25</a> <a class="noline" href="../eulab/noi.htm">Danilo D'Antonio</a></font>

<HR>

<FONT face="verdana" size="2">

<div align="right">

<b><i>'If everybody was satisfied with himself, there would be no heroes.'</i></b>
<br>
Mark Twain (Samuel Clemens), American author

</div>

<FONT face="verdana" size="3">

<br><br><BR>

<div align="justify">

Nella nostra società da tempo ha grande valore la
figura dell’eroe romantico. Gli effetti di questa
tendenza sono più che manifesti in ogni espressione
umana. A partire dalla letteratura, passando per il
cinema, per arrivare su su fino all’olimpo dell’umana
arte, la pubblicità, la figura dell’uomo che con fiero
cipiglio, occhi rabbuiati, scarmigliato, lacero, lotta
contro le avversità sociali, per la realizzazione di un
ideale, è diffusissima.
<P>
Per ottenere il raggiungimento di uno scopo spesso non si
conosce altro sistema che lo scontro, la lotta, la
sofferenza, e questo è solito accadere in ogni ambito e livello
sociale. Ma davvero questa è la sola via che è concessa
ad un essere umano per migliorare le proprie e le
altrui condizioni? Per crescere, per svilupparsi ed
evolvere?
<P>
Finchè si è vissuti in una condizione di
analfabetismo, con uno spettro di capacità personali
limitato all’uso di attrezzi manuali, certamente non si
poteva vedere la possibilità di ottenere il desiderato
con mezzi più fini. Ma oggi, con un grado di cultura
che quasi affoga, sommerge del tutto le nostre menti,
continuare a lottare, ad opporsi, a chiedere, a
supplicare e poi urlare per ottenere qualcosa che si
vuole realizzato, non è più giustificabile.
<P>
Oggi il mondo è a disposizione di tutti: per
cambiare ciò che non è gradito ognuno ha a disposizione
infiniti mezzi con cui adoperarsi positivamente,
concretamente. Ciò che conta è rinunciare a vecchie e
malsane abitudini imparate da coloro fra noi che, per
loro sfortuna, nel passato, non hanno potuto agire e
svilupparsi diversamente. La tecnologia, la produzione
di massa, le innumerevoli vie di comunicazione, il
benessere economico, danno a tutti la possibilità di
coltivare sé stessi e poi esprimersi convenientemente e
questo, lo si ripete, in ogni ambito e livello della
società.
<P>
Va senz’altro considerato che all’uomo che per il
bene di tutti si vota al sacrificio vanno riconosciuti
onori e gloria, ma non si può far assurgere questo
modello ad universale comportamento sociale. Esistono
situazioni di emergenza in cui il sacrificio è l’unica
via di uscita, ma non si può fare della vita una
emergenza continua.
<P>
Ognuno di noi dispone dentro di sé di una virtù
preziosa che, pur da tempo dimenticata, non chiede di
meglio che tornare a galla sul mare della nostra
coscienza: lo spirito di ricerca. La società, il mondo
intero, non aspettano altro che tale spirito, guidato
al pari da intelligenza e saggezza, si sviluppi
diffusamente in ogni individuo. Per rendere più solido
l’edificio sociale si deve ripartire dalle fondamenta,
sgombrando la propria mente da modelli antiquati  e
riduttivi della realtà.
<P>
Primo modello da abbattere è quello dell’eroe
romantico, in preda a tristezza, rabbia ed ogni altro
genere di sentimento negativo. L’evoluzione positiva
dell’uomo può avvenire solo in piena coscienza,
presenza mentale espansa, e questa è massima solo in
una condizione di pace, serenità, piacere, amore.
<P>
Sarà bene dirlo ai pubblicitari...

</div>

<BR><BR><BR><hr><br><br>

<center><b>

<font face="verdana" color="navy" size="1">
<A class="ll02" HREF="../sala/index.htm">DIPARTIMENTO per lo SVILUPPO della CONSAPEVOLEZZA</a><br>
<A class="ll02" HREF="../eulab/legal_it.htm">Copyright ©</a> <a class="ll02" href="../eulab/indirizzi.htm">Laboratorio Eudemonia</a>. <A class="ll02" HREF="../eulab/legal_it.htm">Tutti i diritti riservati</a><br>
<A class="ll02" HREF="../eulab/eulab.txt">Sito Web attivo fin dal</a> <A class="ll02" HREF="../tec/index.htm">27</a> - <A class="ll02" HREF="../eulab/index.htm">Versione 10.0</a> - <a class="ll02" href="../index.htm">Webworks by HyperLinker.com</a>
</font>

</b></center>

<br><br>

</td></tr></table></center>

</BODY>
</HTML>
