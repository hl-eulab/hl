Date:    15/04/99 9.40
From:    Danilo D'Antonio
To:      new-age-l@aspide.it
Copy:    
Subject: new-age-l: Sulla morte ed il morire

X-Persona: <Danilo D'Antonio>
Return-Path: <owner-new-age-l@aspide.it>
Received: from aspide.it ([195.110.99.163]) by fep10-svc.tin.it
          (InterMail v4.0 201-221-105) with ESMTP
          id <19990415074008.ZQWG22084.fep10-svc@aspide.it>;
          Thu, 15 Apr 1999 09:40:08 +0200
Received: from localhost (bin@localhost)
	by aspide.it (8.8.8/8.8.8) with SMTP id JAA13406;
	Thu, 15 Apr 1999 09:39:44 +0100
Received: by thanatos.aspide.it (bulk_mailer v1.11); Thu, 15 Apr 1999 09:39:15 +0100
Received: (from major@localhost)
	by aspide.it (8.8.8/8.8.8) id JAA13388
	for free864322943; Thu, 15 Apr 1999 09:39:15 +0100
Received: from dns.essetre.net (root@dns.essetre.net [194.243.69.219])
	by aspide.it (8.8.8/8.8.8) with ESMTP id JAA13385
	for <new-age-l@aspide.it>; Thu, 15 Apr 1999 09:39:13 +0100
Received: from p3 (a-te4-11.tin.it [212.216.244.10])
	by dns.essetre.net (8.8.8/8.8.8) with SMTP id IAA15207
	for <new-age-l@aspide.it>; Thu, 15 Apr 1999 08:38:26 -0100
Message-Id: <3.0.5.32.19990415092517.008ae4e0@box4.tin.it>
X-Sender: dadanton@box4.tin.it
X-Mailer: QUALCOMM Windows Eudora Light Version 3.0.5 (32)
Date: Thu, 15 Apr 1999 09:25:17 +0200
To: new-age-l@aspide.it
From: "Danilo D'Antonio" <dadanton@tin.it>
Subject: new-age-l: Sulla morte ed il morire
Mime-Version: 1.0
Content-Type: text/plain; charset="iso-8859-1"
X-MIME-Autoconverted: from quoted-printable to 8bit by aspide.it id JAA13386
Sender: owner-new-age-l@aspide.it
Reply-To: new-age-l@aspide.itX-MIME-Autoconverted: from 8bit to quoted-printable by aspide.it id JAA13406

- Messaggio proveniente dalla Lista New Age.
*
*
*


Salute a tutti!


Da qualche tempo ha preso piede, indisturbata, l'idea che asserisce che un
essere umano può essere dichiarato morto quando gli strumenti dei medici
rilevano la cessazione delle funzionalità del suo cervello. Si tratta di
una convinzione piuttosto affrettata ed avventata, considerato poi che
tutto sommato stiamo parlando di un essere umano, di noi stessi, dunque,
prima o poi, e non di un qualsiasi vecchio giocattolo da buttar via.

E' da considerare infatti che la attuale strumentazione scientifica, pur
con tutti i suoi progressi, è tutto sommato ancora piuttosto elementare ed
i suoi rilievi piuttosto approssimativi. Se è vero che essa è più che
sufficiente per molti usi, è altrettanto vero che essa non è assolutamente
in grado di fornire un quadro sufficientemente completo ed approfondito
dello stato di una persona. Chi scrive può ben dirlo: pur vantando i valori
immacolati riscontrabili nelle più accurate analisi mediche di un bimbo, ha
46 anni e da dieci è immobilizzato ed in pessime condizioni fisiche a causa
di una poco cortese poliartrite.

Ma c'è un fatto ancor più significativo e basilare a palesare una certa
superficialità di metodo nella cognizione di morte posseduta dai medici.
Dobbiamo infatti rammentare che una strumentazione di rilevamento, in
qualsiasi settore della scienza operi, può limitarsi a mostrare solo delle
variabili relative a fenomeni e sostanze che ci sono già note. Nessuna
strumentazione potrà, nè oggi nè mai, anche in un lontano futuro, fornirci
indicazioni che possano essere anche lontamente definibili qualificate su
fenomeni e sostanze a noi fino a quel momento sconosciute. Perbacco,
pensiamo forse allora che noi miseri esseri umani abbiamo già scoperto
tutto quello che c'è da scoprire al mondo?

A mio modesto avviso certamente no, specie in un àmbito tuttora avvolto da
un fitto mistero come il processo in cui dalla vita si passa alla morte.
Forse possono non avere dubbi figure professionali, quali i medici e gli
avvocati che hanno sposato la burocrazia ed abbandonato la ricerca, i quali
fondano effettivamente il loro benessere sull'ignoranza altrui, per cui il
loro sapere pare loro qualcosa di Superiore. Ma le persone semplici, quelle
che se per caso hanno conseguito una laurea la nascondono in fondo alla
loro soffitta poichè ravvedono i numerosi limiti che caratterizzano gli
studi compiuti per ottenerla e mai sognerebbero di tirarla fuori per
basarci una seria attività, quelle modeste persone che attribuiscono il
maggior valore del loro sapere alle conoscenze che non trovano sui libri
bensì alla sapienza raggiunta attraverso la delicatezza, la dolcezza, la
gentilezza del loro stesso sentire, queste persone sanno bene come vi è
oggi, e vi sarà sempre, un intero universo di cose da capire, da scoprire,
da conoscere, e per questo motivo esse non si avventurano a trarre
conclusioni affrettate ed in base a queste stabilire norme che influiscono
così profondamente sulla coscienza ed infine sulle decisioni degli
individui di una intera nazione.

Ma prima di arrivare a considerare ulteriormente il ruolo della legge in
faccende come questa, dobbiamo chiederci anche in cosa un essere umano
possa identificarsi, e verificare come vi siano in proposito possibilità
ben più ampie di quelle che la pubblica opinione, ahinoi, mostra conoscere.
Per quale astruso, perverso ma soprattutto insensibile motivo un essere
umano dovrebbe identificarsi soltanto in un cervello e nelle sue funzioni?
Per quale motivo non possiamo invece identificarci in tutte le nostre
cellule, nessuna esclusa, persino quelle considerate meno nobili da chi non
ha mai riflettuto sui cicli più nascosti della vita? Per quale motivo
dovremmo provocare alle cellule del nostro corpo un trauma come quello
causato dal distacco di un organo senza nemmeno prendere seriamente e
lungamente in esame questa scelta? Certo il corpo si disfacerà comunque, ma
perchè caricarci con un ulteriore trauma durante un momento per noi così
importante come quello del passaggio dalla vita alla morte?

Attenzione, si badi: qui non si sta affatto consigliando di negare i propri
organi a chi ne ha bisogno. Si sta invece ponendo l'attenzione sulla
estrema superficialità dell'approccio a questo tema e si rimprovera, non
tanto i medici ed i legulei che prima hanno diffuso questo tipo di cultura
ed ora la stanno perfino trascrivendo sui codici, ma soprattutto la
stragrande maggioranza dei singoli esseri umani di questa nazione che,
lasciando dimorare le loro capacita intellettive ed introspettive
nell'abulìa e nella pigrizia, stanno cadendo sempre più nelle grinfie di
chi non aspetta altro che disporre di un esercito di immaturi ed ignoranti
per far meglio i propri comodi.

Si auspica una maggiore responsabilità personale, quindi, ma anche una
maggiore consapevolezza, due regole di vita utili sempre, che qui, nel
decidere se far dono o meno di una parte di sè ad un proprio simile in
pericolo, sono ancor più necessarie, poichè regalando la vita ad un altro
essere si mette certamente a repentaglio una fase importante della nostra
stessa esistenza. Il nostro morire, poichè ineluttabile ed irripetibile,
dovrebbe essere un processo vissuto in piena coscienza e pace, perfino
goduto, se possibile, in tutti suoi passaggi e sfumature, anche attraverso
la elementare coscienza diffusa delle singole cellule rimaste in vita, non
soltanto tramite la nostra intellettualità. Non è un caso che molti
sapienti di ieri e di oggi sono andati e vanno incontro alla morte con lo
stesso spirito di ricerca, con lo stesso amore del mistero, con lo stesso
inesauribile desiderio di capire, che hanno caratterizzato il loro modo di
essere in vita. Il "Bardo Thos Grol" ed "Il libro egizio dei morti" sono
solo due fra gli antichi testimoni di questa particolare ricerca, testimoni
di un tempo e predecessori dei più evoluti libri che verranno scritti nella
nostra era, se permetteremo all'amore per la conoscenza, potenzialmente
ínsito in ognuno di noi, di esprimersi liberamente, senza vincoli ed al di
fuori di qualsiasi binario istituzionale.

Concludiamo riflettendo sul fatto che in un mondo ideale, sia funzionale ed
efficiente che bello e piacevole a viversi (in tre parole: propenso
all'evoluzione), la legge limiterebbe il suo operato al disbrigo delle
questioni che effettivamente le competono, e cioè alle cure per quegli
 che mettono a serio repentaglio la vita ed il
benessere del singolo e della comunità (per intenderci furti, violenze, e
cose relative). Ma mai, mai potrebbe permettersi di impicciarsi dei fatti
inerenti la persona, non solo costringendola ma anche semplicemente
suggerendole filosofie, usi e comportamenti da lei stessa decisi. La legge
non è competente in questo perchè assolutamente ignorante in proposito, e
nemmeno la conoscienza scientifica da sola, può pensare di avere quella
visione ampia e profonda della realtà necessaria a capire, discernere e
decidere cosa sia meglio per l'essere umano. Bensì essa stessa deve
necessariamente rivolgersi e far ricorso a grandi dosi di quella sapienza
universale che solo i mistici, coloro che amano e rispettano il mistero, lo
ricercano e s'avventurano per strade filosofiche impervie al fine di
svelarlo, possono e devono offrire.

Con buona pace dell'avvoltoia industria degli espianti.


Questo è il mio modesto pensiero. Cordialmente vostro,

Danilo D'Antonio


---
LABORATORIO EUDEMONIA  oO°Oo Cosa seminerai oggi?
Piazza del Municipio - 64010 Rocca S. M. (TE) - Italy
tel: 0861 415655 - e.mail: eulab@tin.it
http://oasi.asti.it/Homes/eudemonia/





*
*
*
La Lista New Age e' ospitata da http://www.aspide.it
List info raggiungibili da: http://BENE.freeweb.org
