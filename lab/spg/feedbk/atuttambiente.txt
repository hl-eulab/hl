Date:    18/1/01 10:26 AM
From:    attuttambiente
To:      <x(at)yinker.com>
Copy:    
Subject: R: Per  la determinazione di una densità demografica loc ale ottimale nelle varie Regioni d'Italia.

Return-Path: <attuttamx(at)yva.it>
Received: from janus.hosting4u.net ([209.15.2.37]) by fep22-svc.tin.it (InterMail vM.4.01.03.13 201-229-121-113) with SMTP id <20010118092615.GMUW27171.fep22-svc.x(at)yhosting4u.net> for <x(at)y>; Thu, 18 Jan 2001 10:26:15 +0100
Received: (qmail 23204 invoked from network); 18 Jan 2001 09:26:13 -0000
Received: from taurus.hosting4u.net (209.15.2.33) by mail-gate.hosting4u.net with SMTP; 18 Jan 2001 09:26:13 -0000
Received: from mail.supereva.it ([195.110.96.107]) by taurus.hosting4u.net ; Thu, 18 Jan 2001 03:26:11 -0600
Received: (qmail 25055 invoked from network); 18 Jan 2001 09:25:58 -0000
Received: from unknown (HELO attuttambiente) (151.35.115.70) by mail.supereva.it with SMTP; 18 Jan 2001 09:25:58 -0000
Message-ID: <000701c08130$401364c0$46x(at)yambiente>
From: "attuttambiente" <attuttamx(at)yva.it>
To: <x(at)yinker.com>
References: <200101112258040390.00x(at)ylubnet.tin.it>
Subject: =?iso-8859-1?Q?R:_Per__la_determinazione_di_una_densit=E0_demografica_loc?=	=?iso-8859-1?Q?ale_ottimale_nelle_varie_Regioni_d'Italia.?=
Date: Wed, 17 Jan 2001 18:51:30 +0100
MIME-Version: 1.0
Content-Type: text/plain;	charset="iso-8859-1"
Content-Transfer-Encoding: 8bit
X-Priority: 3
X-MSMail-Priority: Normal
X-Mailer: Microsoft Outlook Express 5.00.2314.1300
X-MimeOLE: Produced By Microsoft MimeOLE V5.00.2314.1300

Giriamo la mail ai nostri soci, certi di un loro interessamento.
Vi terremo informati sulle nostre attività attraverso il bollettino di
informazione che vi invieremo periodicamente

Buon lavoro

AttuttAmbiente



----- Original Message -----
From: Laboratorio Eudemonia <x(at)yinker.com>
To: <attuttamx(at)yva.it>
Sent: Thursday, January 11, 2001 10:58 PM
Subject: Per la determinazione di una densità demografica locale ottimale
nelle varie Regioni d'Italia.


Gentili Signori di ATTUTTAMBIENTE,

ci permettiamo di inviarvi comunicazione relativa ad una iniziativa avviata
dal Laboratorio di ricerca sociale Eudemonia al fine di favorire studi per
la determinazione di una densità demografica locale ottimale nelle varie
Regioni d'Italia.

Ci auguriamo caldamente che questa iniziativa possa essere di interesse. Nel
caso, una vostra adesione od altro genere di contributo, riflessivo od
operativo, sarà oltremodo utile e gradito.

Profondamente grati per il vostro prezioso lavoro, vi salutiamo molto
cordialmente.

Danilo D'Antonio


---
LABORATORIO EUDEMONIA ¤ Cosa seminerai oggi?
Piazza del Municipio - 64010 Rocca S. M. (TE) - Italy
tel: 0861 415655 - e.mail: x(at)yinker.com
http://eulab.hyperlinker.com/


P.S.

Saremo estremamente felici se vorrete tenerci aggiornati sulle vostre
iniziative. Vogliate gentilmente aggiungere il nostro e.mail:

x(at)yinker.com

alla vostra NewsLetter. Grazie!





--##--


Appello
ai Rappresentanti delle Forze Politiche
ed Enti Governativi Provinciali e Regionali d'Italia
per la determinazione
di una densità demografica locale ottimale

---ooo---ooo---ooo---ooo---ooo---ooo---ooo---ooo---




Gentile Signora, gentile Signore,

voglia gradire il nostro più cordiale saluto!

Come certo saprà, negli ultimi mesi la popolazione mondiale ha raggiunto e
superato i sei miliardi di unità, quella dell'India il miliardo. Tali fatti,
pur rappresentativi di una grave questione demografica che andrebbe
affrontata con immediata ed estrema cura, non hanno invece goduto della
necessaria attenzione pressochè da parte di alcuno. Anche la maggior parte
delle persone e dei gruppi più impegnati socialmente è rimasta quasi del
tutto indifferente davanti a ciò che concorre fortemente al sorgere dei mali
più profondi della nostra epoca.

Allo scopo di favorire il dibattito e la consapevolezza di un tema che urge
di essere attentamente esaminato, è stata dunque riassunta la questione
sotto forma della Risoluzione d'Interessamento che vede qui allegata, ed
attivato un sito Internet con relativo Forum Internazionale di riflessione
ed azione.

Immaginando che anche Lei, come noi, stia sentendo questi stessi nostri
impulsi di sano personale coinvolgimento, ci permettiamo ora di contattarLa
nella speranza voglia trattare diffusamente tale tema all'interno del Suo
Gruppo e nelle Assemblee amministrative e politiche locali. Lungi
dall'essere, infatti, una questione riguardante soltanto luoghi lontani
dalle nostre Regioni, il problema demografico si esprime pienamente, ormai
da tempo e nella generale inconsapevolezza, anche in esse, per giunta
aggravato da stili di vita pesantemente industrializzati.

Ed infatti, osservando la media nazionale Italiana, ricordiamo che (secondo
dati del 1998) la densità abitativa dell'intero territorio è di ben 191
unità per kmq, la qual cosa equivale a dire che ogni Italiano, ripartendo
idealmente il territorio della nostra nazione, dispone di una area di sole
0,52 parti di ettaro (nota 1) dalla quale trarre il fabbisogno alla sua vita
(nota 2) e sulla quale godere della sua individualità ed esprimere il suo
potere creativo.

Anche se è cosa piuttosto complessa determinare con metodo scientifico una
densità abitativa complessiva ottimale o massima auspicabile per una
società, e stabilire quanti individui un territorio possa sopportare senza
degradarsi, col semplice sguardo d'insieme che ci viene dal vivere in prima
persona questa situazione è però facile capire come si sia già da tempo
superata una certa soglia minima di benessere e salubrità psicofisiche,
nonchè di sana indipendenza economica, giacchè la vita degli Italiani, non
bastando più il loro territorio a soddisfare le esigenze di una popolazione
in largo eccesso, dipende ormai ben più da altre zone della Terra che
dall'Italia stessa.

Per questi motivi di sovrappopolazione interna, senza dimenticare gli
attuali fenomeni di immigrazione selvaggia su suolo Italiano, derivanti da
sovrappopolazione esterna e certamente destinati a crescere, pensiamo che
sia opportuno che la questione demografica internazionale vada affrontata a,
e debba ricevere l'apporto da, vari livelli. Essa deve essere discussa,
chiarita e decisa, sì, in àmbito globale, con l'intervento di forze
politiche nazionali e sovranazionali, essendo il problema di portata
planetaria, ma anche in àmbito locale, ad ogni buon diritto e dovere, poichè
è anche localmente che essa si manifesta e anche localmente può trovare
efficaci soluzioni.

In particolare e per cominciare, sarebbe più che opportuno avviare un
solerte studio multidisciplinare sulla situazione demografica locale, in
ogni Provincia e Regione, sugli effetti, per nulla positivi, che la
sovrappopolazione locale, non solo cittadina ma anche rurale, produce sugli
individui stessi, la società e l'ambiente. In tal modo sarebbe possibile
attribuire finalmente una responsabilità ben precisa a tanti dei problemi
ancora con paternità vaga che oggi ci assillano, e presentar loro le
soluzioni che stavano aspettando. Allo stesso tempo sarebbe oltremodo
auspicabile chiarire in che misura siamo reali figli della nostra terra ed
in quale altra siamo invece dipendenti da lontane zone del mondo, per
cercare di ristabilire, nel tempo, un sano equilibrio tra queste due
modalità economiche (nota 3).

Da questo studio emergerebbe immediatamente che l'attuale nostra densità
demografica ha già raggiunto e superato evidenti segnali di pericolo e che
una ulteriore crescita della popolazione locale (non importa se per motivi
endogeni: ripresa della natalità locale, od esogeni: per immigrazione)
aggraverebbe ulteriormente e terribilmente la nostra già precaria
situazione. In tal caso, pur con ritardo, questo stesso studio dovrebbe
allora determinare un numero ottimale, per la nostra epoca e dal punto di
vista dell'individuo, della società e dell'ambiente, di abitanti per
Provincia e per l'intera Regione, cui far riferimento per ogni nostra
incombenza di gestione presente e progetto di sviluppo futuro (nota 4).

Pur consapevoli delle numerose implicazioni che una tale iniziativa
comporterebbe, crediamo che la situazione locale e planetaria richieda un
immediato ed intenso impegno in questa direzione. Crediamo anche che questo
nostro impegno di autodisciplina non solo assicurerebbe un sereno futuro
alle nostre Regioni, ma fornirebbe anche un importante punto di riferimento
sia ai Paesi meno sviluppati, generalmente affetti da crescita esponenziale
della popolazione, che a quelli più sviluppati, generalmente affetti da
iperurbanizzazione, entrambi ancora immersi nel torpore, frastornati ed
indecisi sulla direzione da prendere.

Per tutto ciò, speriamo che la questione demografica emerga potentemente
all'attenzione delle coscienze e diventi tema di diffuso dibattito locale, e
così pure speriamo che lo studio qui auspicato diventi presto concreta
realtà (nota 5).

Gentile Signore, ringraziandoLa profondamente per la Sua cortese attenzione,
ed augurandoci che questa nostra, pur modesta, iniziativa abbia incontrato
presso di Lei un qualche grado di consenso, Le rinnoviamo il nostro miglior
saluto.


Firma Data

__________________ __________________




NOTE


1) Per un breve confronto: un italiano (media nazionale) dispone di sole
0,52 parti di ettaro, un'area ben inferiore a quella che ognuno possa
desiderare di, e sia opportuno, disporre. In questa pesante, triste
situazione l'Italia trova all'interno dell'Unione Europea ricolmi compagni
nella Germania (235 abitanti per Kmq. - 0.42 ettari per persona),
nell'Inghilterra (243 abitanti per Kmq. - 0.41 ettari per persona), nel
Belgio (310 abitanti per Kmq. - 0.32 ettari per persona) e nell'Olanda (457
abitanti per Kmq. - 0.21 ettari per persona). La media europea è: 127
abitanti per Kmq. pari a 0.78 ettari per persona; quella mondiale è: 44
abitanti per Kmq. pari a 2.27 ettari per persona (ma si badi che in questo
conteggio vengono considerati anche deserti e calotte polari, altrimenti
l'area pro-capite si abbassa ulteriormente: circa 1.3 ettari).

All'interno della situazione planetaria, si verificano casi come quelli
degli Stati Uniti in cui ognuno dispone ancora di un'area di 3,44 ettari di
territorio nazionale, e dell'Australia, dove ognuno può godere di ben 50
ettari (ed auguriamoci che sappiano conservarseli!); ed anche casi di
atavica incuria come quelli dell'India, dove ognuno dispone di 0,31 parti di
ettaro, e del Bangladesh, dove un essere umano dispone di soli 0,10 parti di
ettaro, la qual cosa dà una luce di maggior chiarezza a molti tragici fatti
che vediamo riportati nelle quotidiane cronache narrate dai media.

2) Alcuni ricercatori della University of British Columbia, in Canada, hanno
determinato, pur con larga approssimazione, la ecological footprint,
l'impronta ecologica che un individuo, in base allo stile di vita che
conduce, lascia sul territorio. E così, tramite un loro apposito calcolatore
reso disponibile in Internet, è possibile derivare che per le necessità
medie individuali europee di cibo, alloggio, trasporti, beni di consumo,
servizi e quant'altro si usi per vivere, è necessaria un'area compresa tra i
6 ed i 7 ettari. Pur certo essendo rozza la misura, non possiamo non tenerla
ben presente negli importanti processi decisionali relativi alla nostre
Provincie e Regioni. Si misuri la propria personale impronta ecologica
recandosi at:

http://www.lead.org/leadnet/footprint/intro.htm

3) Sia una economia che si attui localmente che una che si attui globalmente
hanno entrambe pregi e difetti. Non è il caso di affrontare qui l'argomento,
ma vorremmo comunque ricordare che una economia locale rende la società che
la pratica più solida a fronte di una scarsa innovazione; una economia che
si basi su scambi con paesi lontani certo arricchisce ma allo stesso tempo
crea instabilità e dipendenza dall'esterno. Il clima di continua emergenza e
di folle rincorsa economica che oggi viviamo deriva in gran parte proprio
dallo squilibrio che si è creato per aver dato troppo spazio all'economia
globale togliendolo a quella locale. Uno riequilibrio di queste due
componenti è la scelta più assennata cui ci si possa oggi dedicare in campo
economico.

4) In riguardo al nostro sviluppo futuro, ci si permette di ricordare che
oggi, in tempi di scienza e non più di forza bruta, esso è favorito in
maniera enormemente maggiore da una crescita qualitativa delle persone,
quindi da una loro maturazione e preparazione intellettuale, che non da una
semplice crescita quantitativa della popolazione. Più che favorire
quest'ultima, quindi, occorre coltivare ed organizzare meglio che si possa
la popolazione esistente: così facendo, persone che oggi sono persino di
peso alla società ed emarginate diverranno domani in grado di compiere
autentici prodigi e di far da positiva guida ad altri. Si consideri inoltre
che ad un così grande sviluppo esteriore, materiale, come quello raggiunto
dalla nostra società, deve necessariamente aggiungersi ora una naturale
evoluzione organizzativa, un vero sviluppo interiore, altrimenti il primo
non sorretto dal secondo si accascerà ben presto su sè stesso.

5) Ci sia concessa un'ultima nota. Qualora lo studio confermasse ciò che qui
si ipotizza (che il nostro territorio sopporta già troppa umanità) dovremo
impegnarci ancor più, od iniziare di buzzo buono, a contribuire a rendere
migliori le condizioni di vita in quei Paesi i cui abitanti avrebbero
desiderato trasferirsi presso di noi. Magari, proprio intensificando, od
inviando per la prima volta, inviti temporanei ad alcuni di loro per
fornirli del tutto gratuitamente di conoscenze di cui disponiamo che possano
aiutare la loro Comunità a raggiungere una piena autosufficienza.

Allo stesso tempo, per evitare che il nostro doveroso rispetto per una
densità demografica ottimale possa pur minimamente ostacolare il positivo
processo in atto di universalizzazione delle culture ed unione dei popoli,
dovremo promuovere ancor più scambi culturali di ottima qualità (soprattutto
telematici, perchè immensamente più efficaci rispetto al semplice trasporto
di materia organica attivato dal turismo convenzionale) con tutti i Paesi
del mondo.



I dati sulla densità demografica sono stati ricavati da:
www.istat.it
www.worldbank.org



La Questione Demografica: http://spg.hyperlinker.com/

Alro materiale disponibile sul sito:
l'appello qui sopra, per l'ambito Europeo
"Cancellazione del debito: una duplice opportunità"
"Risoluzione d'Interessamento"

E' una iniziativa del Laboratorio di Ricerca Globale Eudemonia
http://www.hyperlinker.com/
x(at)yinker.com

--##--





