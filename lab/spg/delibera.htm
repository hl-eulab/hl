<HTML>

<HEAD>

<TITLE>

Bozza di Delibera Comunale per la determinazione di una densità demografica nazionale ottimale 

</TITLE>

</HEAD>

<BODY bgcolor="white" text="navy" link="navy" alink="navy" vlink="navy" class=levelzero>

IN LAVORAZIONE

<!--

<center><table width="80%" cellpadding="22"><tr><td bgcolor="#E5E6E5" valign="top" width="77pt">

</td><td valign="top">

<br>

<font color="#1F1B5C" size="6" face="verdana">

Bozza di Delibera Comunale per la determinazione di una densità demografica nazionale ottimale 

</font>

<hr>

<font color="433D7F" size="1" face="verdana">
<a href=".txt" style="color: 433D7F; TEXT-DECORATION: NONE">Since 01/01/2003</a> - This is the Version 1.0
</font>

<br><br><br><br>

<FONT FACE="arial" COLOR="#1F1B5C">

Il Consiglio Comunale di ______________<br>
in Provincia di _______________<br>

<br><br>

preso conoscenza del fatto che

<br><br>

<li>negli ultimi mesi la popolazione mondiale ha raggiunto e superato i sei miliardi trecento milioni di unità, e che tale fatto, pur rappresentativo di una grave questione demografica che andrebbe affrontata con immediata ed estrema cura, non ha invece goduto della necessaria attenzione pressochè da parte di alcuno, anche la maggior parte delle persone, dei gruppi e degli enti più impegnati socialmente rimanendo quasi del tutto indifferente davanti a ciò che concorre fortemente al sorgere dei mali più profondi della nostra epoca;

<br><br>

considerato che

<br><br>

<li>lungi dall'essere una questione riguardante soltanto luoghi lontani dalle nostre Regioni, il problema demografico si esprime pienamente, ormai da tempo e nella generale inconsapevolezza, anche in esse, per giunta aggravato da stili di vita pesantemente industrializzati;

<br><br>

ricordando che

<br><br>

<li>la densità abitativa del territorio Italiano è infatti di ben 191 unità per kmq, la qual cosa equivale a dire che ogni Italiano, ripartendo idealmente il territorio della nostra Nazione, dispone di una area di sole 0,52 parti di ettaro (<a href="#nota1">nota 1</a>) dalla quale trarre il fabbisogno alla sua vita (<a href="#nota2">nota 2</a>) e sulla quale godere della sua individualità ed esprimere il suo potere creativo;

<br><br>

considerato inoltre che

<br><br>

<li>anche se è cosa piuttosto complessa determinare con metodo scientifico una densità abitativa complessiva ottimale o massima auspicabile per una società, e stabilire quanti individui un territorio possa sopportare senza degradarsi, col semplice sguardo d'insieme che ci viene dal vivere in prima persona questa situazione è facile capire come si sia già da tempo superata una certa soglia minima di benessere e salubrità psicofisiche, nonchè di sana indipendenza economica, giacchè la vita degli Italiani, non bastando più il loro territorio a soddisfare le esigenze di una popolazione in largo eccesso, dipende ormai ben più da altre zone della Terra che dall'Italia stessa;

<br><br>

ritenendo che

<br><br>

<li>per questi motivi di sovrappopolazione interna, senza dimenticare gli attuali fenomeni di immigrazione selvaggia su suolo Italiano, derivanti da sovrappopolazione esterna e certamente destinati a crescere, sia opportuno che la questione demografica nazionale ed internazionale vada affrontata a, e debba ricevere l'apporto da, vari livelli. Essa deve essere discussa, chiarita e decisa, sì, in àmbito globale, con l'intervento di forze politiche nazionali e sovranazionali, essendo il problema di portata planetaria, ma anche in àmbito locale, ad ogni buon diritto e dovere, poichè è anche localmente che essa si manifesta e anche localmente può trovare efficaci soluzioni;

<br><br>

auspichiamo pertanto che

<br><br>

<li>in particolare e per cominciare, vengano avviati solerti studi multidisciplinari sulla situazione demografica nazionale, sugli effetti, per nulla positivi, che la sovrappopolazione produce sugli individui stessi, la società e l'ambiente; in tal modo sarà possibile attribuire una responsabilità ben precisa a tanti dei problemi ancora con paternità vaga che oggi ci assillano, e presentar loro le soluzioni che stavano aspettando; allo stesso tempo sarà possibile chiarire in che misura siamo reali figli della nostra terra ed in quale altra siamo invece dipendenti da lontane zone del mondo, per cercare di ristabilire, nel tempo, un sano equilibrio tra queste due modalità economiche (<a href="#nota3">nota 3</a>);

<br><br>

verificando inoltre che

<br><br>

<li>sia già immediatamente percepibile che l'attuale densità demografica Italiana ha già raggiunto e superato evidenti segnali di pericolo e che una ulteriore crescita della popolazione nazionale (non importa se per motivi endogeni: ripresa della natalità locale, od esogeni: per immigrazione) aggraverebbe ulteriormente e terribilmente la nostra già precaria situazione. 

auspichiamo parimenti che

<br><br>

<li>pur con ritardo, i suddetti studi multidisciplinari conducano a determinare un numero ottimale, per la nostra epoca e dal punto di vista dell’individuo, della società e dell’ambiente, di abitanti per l'intera Nazione, cui far riferimento per ogni nostra incombenza di gestione presente e progetto di sviluppo futuro (<a href="#nota4">nota 4</a>).

<br><br>

Per tutto ciò si DELIBERA

<br><br>

di doperarci per far sì che i suddetti studi multidisciplinari vengano avviati e che parimenti venga determinata una densità ottimale per la nostra Nazione. Pur consapevoli delle numerose implicazioni che una tale iniziativa comporti, crediamo che la situazione locale e planetaria richieda un immediato ed intenso impegno in questa direzione. Crediamo anche che questo nostro impegno di autodisciplina non solo assicurerebbe un sereno futuro alle nostre Regioni, ma fornirebbe anche un importante punto di riferimento sia ai Paesi meno sviluppati, generalmente affetti da crescita esponenziale della popolazione, che a quelli più sviluppati, generalmente affetti da iperurbanizzazione, entrambi ancora immersi nel torpore, frastornati ed indecisi sulla direzione da prendere. 

<br><br>

Si DELIBERA infine

<br><br>

di impegnarci a far sì che la questione demografica emerga potentemente all'attenzione delle coscienze e diventi tema di diffuso dibattito locale e nazionale.

<br><br>

<p align="right">

Il Consiglio Comunale

</p>

<br><br><br><br>

<a name="italia">

<center>

Densità della popolazione residente
<br>
abitanti per chilometro quadrato

<br><br>

<img src="spgit_bw.gif">

<br><br><br><br>

Area disponibile per ogni abitante
<br>
in parti di ettaro

<br><br>

<img src="spgit1_bw.gif">

<br><br><br>

media nazionale: 191 abitanti per kmq
<br>
il che vuol dire 0,52 parti di ettaro pro capite

</center>

<br><br><br>

<center>Confronta con la situazione in <a href="spgeu.gif">Europa</a></center>


<br><br>

<br><br>

NOTE

<br><br>

<br>

<a name="nota1">

1)	Per un breve confronto: un italiano (media nazionale) dispone di sole 0,52 parti di ettaro, un'area ben inferiore a quella che ognuno possa desiderare di, e sia opportuno, disporre. In questa pesante, triste situazione l'Italia trova all'interno dell'Unione Europea ricolmi compagni nella Germania (235 abitanti per Kmq. - 0.42 ettari per persona), nell'Inghilterra (243 abitanti per Kmq. - 0.41 ettari per persona), nel Belgio (310 abitanti per Kmq. - 0.32 ettari per persona) e nell'Olanda (457 abitanti per Kmq. - 0.21 ettari per persona). La media europea è: 127 abitanti per Kmq. pari a 0.78 ettari per persona; quella mondiale è: 44 abitanti per Kmq. pari a 2.27 ettari per persona (ma si badi che in questo conteggio vengono considerati anche deserti e calotte polari, altrimenti l'area pro-capite si abbassa ulteriormente: circa 1.3 ettari).

<br><br>

All'interno della situazione planetaria, si verificano casi come quelli degli Stati Uniti in cui ognuno dispone ancora di un'area di 3,44 ettari di territorio nazionale, e dell'Australia, dove ognuno può godere di ben 50 ettari (ed auguriamoci che sappiano conservarseli!); ed anche casi di atavica incuria come quelli dell'India, dove ognuno dispone di 0,31 parti di ettaro, e del Bangladesh, dove un essere umano dispone di soli 0,10 parti di ettaro, la qual cosa dà una luce di maggior chiarezza a molti tragici fatti che vediamo riportati nelle quotidiane cronache narrate dai media.

<br><br>

<a name="nota2">

2)	Alcuni ricercatori della University of British Columbia, in Canada, hanno determinato, pur con larga approssimazione, la ecological footprint, l'impronta ecologica che un individuo, in base allo stile di vita che conduce, lascia sul territorio. E così, tramite un loro apposito calcolatore reso disponibile in Internet, è possibile derivare che per le necessità medie individuali europee di cibo, alloggio, trasporti, beni di consumo, servizi e quant'altro si usi per vivere, è necessaria un'area compresa tra i 6 ed i 7 ettari. Pur certo essendo rozza la misura, non possiamo non tenerla ben presente negli importanti processi decisionali relativi alla nostre Provincie e Regioni. Si misuri la propria personale impronta ecologica recandosi at: http://www.lead.org/leadnet/footprint/intro.htm

<br><br>

<a name="nota3">

3)	Sia una economia che si attui localmente che una che si attui globalmente hanno entrambe pregi e difetti. Non è il caso di affrontare qui l’argomento, ma vorremmo comunque ricordare che una economia locale rende la società che la pratica più solida a fronte di una scarsa innovazione; una economia che si basi su scambi con paesi lontani certo arricchisce ma allo stesso tempo crea instabilità e dipendenza dall’esterno. Il clima di continua emergenza e di folle rincorsa economica che oggi viviamo deriva in gran parte proprio dallo squilibrio che si è creato per aver dato troppo spazio all’economia globale togliendolo a quella locale. Uno riequilibrio di queste due componenti è la scelta più assennata cui ci si possa oggi dedicare in campo economico.

<br><br>

<a name="nota4">

4)	In riguardo al nostro sviluppo futuro, ci si permette di ricordare che oggi, in tempi di scienza e non più di forza bruta, esso è favorito in maniera enormemente maggiore da una crescita qualitativa delle persone, quindi da una loro maturazione e preparazione intellettuale, che non da una semplice crescita quantitativa della popolazione. Più che favorire quest’ultima, quindi, occorre coltivare ed organizzare meglio che si possa la popolazione esistente: così facendo, persone che oggi sono persino di peso alla società ed emarginate diverranno domani in grado di compiere autentici prodigi e di far da positiva guida ad altri. Si consideri inoltre che ad un così grande sviluppo esteriore, materiale, come quello raggiunto dalla nostra società, deve necessariamente aggiungersi ora una naturale evoluzione organizzativa, un vero sviluppo interiore, altrimenti il primo non sorretto dal secondo si accascerà ben presto su sè stesso.

<br><br>

<a name="nota5">

5)	A circa due mesi di distanza dalla prima stesura di questo appello, abbiamo ricevuto un eccellente studio intitolato "Optimum Population for Europe" effettuato da David Willey, chairman dell'Optimum Population Trust. Nell'accingersi all'impresa della determinazione di una densità locale ottimale, tale studio più generale potrebbe risultare di grande aiuto. Esso è accessibile richiedendolo at: inlingua.opt@dial.pipex.com oppure at Mr. David Willey, OPT, 12 Meadowgate, Urmston, Manchester M41 9LB, England.


<br><br><br><br>


Ci sia concessa un’ultima nota. Qualora lo studio confermasse ciò che qui si ipotizza (che il nostro territorio sopporta già troppa umanità) dovremo impegnarci ancor più, od iniziare di buzzo buono, a contribuire a rendere migliori le condizioni di vita in quei Paesi i cui abitanti avrebbero desiderato trasferirsi presso di noi. Magari, proprio intensificando, od inviando per la prima volta, inviti temporanei ad alcuni di loro per fornirli del tutto gratuitamente di conoscenze di cui disponiamo che possano aiutare la loro Comunità a raggiungere una piena autosufficienza.

<br><br>

Allo stesso tempo, per evitare che il nostro doveroso rispetto per una densità demografica ottimale possa pur minimamente ostacolare il positivo processo in atto di universalizzazione delle culture ed unione dei popoli, dovremo promuovere ancor più scambi culturali di ottima qualità (soprattutto telematici, perchè immensamente più efficaci rispetto al semplice trasporto di materia organica attivato dal turismo convenzionale) con tutti i Paesi del mondo.

<br><br>

<br><br>


I dati sulla densità demografica sono stati ricavati da:<br>
www.worldbank.org<br>

</font>

</FONT>

<br><br><br><hr><BR><BR>

<CENTER>
<FONT face="arial" size="1"><b>
<a href="pppop.htm" style="text-decoration: none">DIPARTIMENTO PER LA QUESTIONE DEMOGRAFICA</A>
<br>
del <A HREF="http://www.hyperlinker.com/eulab/index.htm" style="text-decoration: none">LABORATORIO<img src="blank.gif" border="0">E U D E M O N I A</A>
<br>
<a href="legal_it.htm" style="text-decoration: none">Copyright ©</a> since <a href="http://earthcal.hyperlinker.com/oldnew.htm" style="text-decoration: none">2000</a>. Some rights granted
<br><br>
<A HREF="http://www.hyperlinker.com/eulab/indirizzi.htm"><IMG SRC="mail.gif" border=0></A>
</b></font>
</CENTER>

</td></tr></table></center>

-->

</BODY>
</HTML>
