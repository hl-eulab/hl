From ???@??? Mon Jul 12 12:41:35 1999
X-Persona: <Danilo D'Antonio>
Return-Path: <owner-new-age-l@aspide.it>
Received: from aspide.it ([195.110.99.163]) by fep02-svc.tin.it
          (InterMail v4.0 201-221-105) with ESMTP
          id <19990712104042.SYDB29249.fep02-svc@aspide.it>;
          Mon, 12 Jul 1999 12:40:42 +0200
Received: from localhost (bin@localhost)
	by aspide.it (8.8.8/8.8.8) with SMTP id MAA07127;
	Mon, 12 Jul 1999 12:39:02 +0100
Received: by aspide.it (bulk_mailer v1.11); Mon, 12 Jul 1999 12:38:59 +0100
Received: (from major@localhost)
	by aspide.it (8.8.8/8.8.8) id MAA07107
	for free864322943; Mon, 12 Jul 1999 12:38:58 +0100
Received: from dns.essetre.net ([151.4.154.14])
	by aspide.it (8.8.8/8.8.8) with ESMTP id MAA07101
	for <new-age-l@aspide.it>; Mon, 12 Jul 1999 12:38:56 +0100
Received: from p3 (a-te3-40.tin.it [212.216.170.39])
	by dns.essetre.net (8.8.8/8.8.8) with SMTP id LAA02633
	for <new-age-l@aspide.it>; Mon, 12 Jul 1999 11:39:01 -0100
Message-Id: <3.0.5.32.19990712123723.00914e90@box4.tin.it>
X-Sender: eulab@box4.tin.it
X-Mailer: QUALCOMM Windows Eudora Light Version 3.0.5 (32)
Date: Mon, 12 Jul 1999 12:37:23 +0200
To: new-age-l@aspide.it
From: Laboratorio Eudemonia <eulab@tin.it>
Subject: new-age-l: Messaggio alle Forze Progressiste
Mime-Version: 1.0
Content-Type: text/plain; charset="iso-8859-1"
X-MIME-Autoconverted: from quoted-printable to 8bit by aspide.it id MAA07104
Sender: owner-new-age-l@aspide.it
Reply-To: new-age-l@aspide.it
X-Mailing-List: new-age-l
X-Looped: yes X-MIME-Autoconverted: from 8bit to quoted-printable by aspide.it id MAA07127

- Messaggio proveniente dalla Lista New Age.
*
*
*

Cari amici del Forum New Age,

torno a voi con un messaggio da me rivolto ed inviato nei giorni scorsi
alle Forze sociali Progressiste attive su Internet. Con piacere ora, specie
dopo gli ultimi scambi di messaggi qui avvenuti, per i quali mi rallegro ed
i cui autori ringrazio molto, lo propongo anche alla vostra squisita
attenzione.

Danilo D'Antonio




--##--

Messaggio alle Forze Progressiste del Paese



Gentili Signori, gentili Signore,

quante volte, cercando di porre rimedio ad uno dei tanti problemi che
questa nostra società è così abile a creare ci sembra che tutto sia
inutile, che tutti i nostri sforzi per costruire una società più equa, più
giusta, più razionale, più pacifica e concorde, più umana, siano destinati
ad infrangersi contro il classico muro di gomma?

Quante volte, cercando di risolvere un'emergenza causata da un'ingiustizia,
da una azione violenta, dalla miseria, ci pare di essere impotenti, tanto
il sistema, pur prodigandosi molto in superficie, in profondità rimane
invece del tutto indifferente ed immutabile? Ogni Progressista, ogni
attivista, conosce molto bene la risposta.

Ma potrebbe mai esistere un punto su cui concentrare gli sforzi, un punto
su cui far leva per far sì che l'intero sistema sociale italiano possa
divenire, quasi all'improvviso, un sistema molto più efficiente, molto più
progredito, tale da dare davvero ascolto alle esigenze che si creano man
mano in questa mutevole realtà, invece che far orecchie da mercante?

A nostro avviso sì, esiste un punto che attaccato con vigore dalle Forze
Progressiste del Paese potrebbe far scomparire per sempre la mafia di stato
e con essa ogni indifferenza, ogni scorrettezza. Questo punto nodale è
l'Impiego Pubblico.

In genere si pensa che la dittatura sia scomparsa dall'Italia, decenni fa.
In realtà è scomparsa la macro-dittatura, quella visibile, e forse per
questo più vulnerabile. Ma è rimasta, tutt'oggi, una dittatura più subdola,
invisibile, una micro-dittatura diffusa su tutti i 301.000 Kmq. del Paese:
l'Impiego Pubblico assegnato a vita alla persona, tale che questa tende a
divenire automaticamente, per l'organizzazione stessa in cui è inserita, un
micro-dittatore, un micro-mafioso, ed il risultato finale è quello che
tutti ben conosciamo. Infatti, tra persone assunte a vita all'interno di
una organizzazione, tendono facilmente a stabilirsi legami distorti, nel
migliore dei casi di tipo parentelare nel peggiore di tipo mafioso. Tali
tipi di rapporti rendono molto più difficili risposte pronte, genuine,
oneste, sincere, eque ed efficaci alle varie situazioni in cui la società
si viene a trovare. Di fatto, dopo i primi cinque anni, tra i Pubblici
Dipendenti a vita si stabiliscono rapporti che minano la democrazia e
realizzano invece la oligarchia.

Prendiamo ad esempio la RAI. Tutti sappiamo che essa diffonde informazioni
accuratamente selezionate, funzionali all'arcaico sistema vigente, ma ne
nasconde ancor più accuratamente altre che invece potrebbero favorire il
progresso del Paese. Questo non potrebbe assolutamente accadere se
l'organizzazione della RAI prevedesse una Armonica Rotazione Sociale nel
suo organico, tale da permettere, tra l'altro, a chiunque nel Paese, purchè
in grado naturalmente, di lavorarvi ed esprimersi come vorrebbe.

Diciamo la verità: come progressisti non ci piacerebbe ad esempio poterci
recare a volte in RAI e parlare finalmente alla gente del nostro lavoro,
delle nostre attività, del nostro pensiero, degli obiettivi che potremmo
insieme raggiungere? In fin dei conti sarebbe nostro pieno diritto poter
accedere perfino periodicamente a tale Servizio Pubblico, senza dover
elemosinare pochi minuti ogni dieci anni, come avviene oggi. Ed invece
accedere a tale risorsa di solo teorica appartenenza comune, attualmente, è
quanto di più impossibile vi sia, ed il motivo è uno solo: la RAI oggi in
realtà non è un Servizio Pubblico ma si trova completamente in mano a quei
Pubblici Dipendenti, di ogni livello, che, assunti a vita, causano e
mettono in atto tutta una serie di azioni e procedure che come risultato
finale rendono di fatto la RAI un organo dittatoriale per eccellenza e lo
stato italiano una oligarchia: non una res publica ma un governo di pochi
che si poggia sull'indifferenza di molti.

Per quanto qui appena accennato e per quanto esposto ancora sull'argomento
all'indirizzo:

http://www.hyperlinker.com/pubimp.htm
mirror at: http://oasi.asti.it/Homes/eudemonia/pubimp.htm

vi chiedo, dunque, di prendere in seria considerazione la petizione alle
Camere della Repubblica per un Equo Impiego Pubblico (che vi troverete)
tesa ad ottenere che nessuno venga più assunto a vita nel settore Pubblico
del nostro Paese e che venga presto istituita una apposita Commissione, od
altro Ente Governativo, preposta ad effettuare il conteggio delle ore di
lavoro necessarie al buon andamento della nazione, determinare il numero
delle persone disponibili ed idonee a compierle, e distribuire poi
equamente le prime tra le seconde, attuando nel tempo una intelligente
rotazione. 

In questo modo sarà possibile riuscire ad eliminare quella enorme
separazione che tutt'oggi esiste tra Stato e Cittadino e che predispone
entrambi spesso in lotta tra loro, finalmente permettendo invece alle due
entità di riunirsi e coincidere felicemente.

Augurandomi di vedere presto un vostro attivo coinvolgimento in questa
iniziativa, vi saluto tutti calorosamente,

Danilo D'Antonio


---
LABORATORIO EUDEMONIA  oO°Oo Cosa seminerai oggi?
Piazza del Municipio - 64010 Rocca S. M. (TE) - Italy
tel: 0861 415655 - e.mail: eulab@tin.it
http://BENE.freeweb.org




*
*
*
La Lista New Age e' ospitata da http://www.aspide.it
List info raggiungibili da: http://BENE.freeweb.org
