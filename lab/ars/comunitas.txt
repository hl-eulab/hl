Subject:
[Indicius] Costruire la Comunità
From:
"Laboratorio Eudemonia" <eulab@hyperlinker.com>
Date:
Fri, 13 Nov 2009 15:59:30 +0100
To:
indicius@googlegroups.com




------------
Le Lucciole
------------


Dalle mie parti, verso il mare, lungo i bordi di una strada che costeggia un fiume e ch'è ancora chiamata "la bonifica" in ricordo di trascorsi impegnativi lavori pubblici, a qualsiasi ora del giorno e della notte si passi, si vedono decine di "Lucciole". Sono ragazze, per lo più evidentemente provenienti dal continente africano e qualche donna bianca più avanti negli anni.

E' una via particolare, lunga e difficile da percorrere senza venirne fuori altamente scossi. Almeno questo è l'effetto che fa al sottoscritto. Perché oggi, con tutte le risorse, non solo economiche ma pure intellettuali, di cui le società dispongono, non dovrebbe essere possibile che si perpetui una situazione di disperazione tale per cui sparute giovani debbano abbandonarsi per strada senza nemmeno la speranza di un cambiamento.

Oggi è assolutamente possibile realizzare un mondo in cui coloro i quali, uomini, donne e "speciali", volessero per loro proprio desiderio o volontà esercitare la professione di lucciole dovrebbero poterlo fare liberamente. Allo stesso tempo, coloro i quali fossero costretti a farlo da una mera quanto pesante necessità di vita dovrebbero invece poter trovare un giusto inserimento all'interno della società.


-------------
Gli Spazzini
-------------


Trovandoci in una qualsiasi città, prima o poi cápita di incontrare coloro i quali sono oggi preposti a tenere pulite le strade. In cinquantasei anni di vita ho avuto occasione e piacere di fare diversi mestieri. Proprio quelli più umili, probabilmente perché si ha a che fare con la debole realtà cruda e nuda, mi hanno donato la maggiore sensibilità verso cose e persone.

E così, quando incontro uno Spazzino, probabilmente per una forma di identificazione, cerco sempre il suo sguardo. Nove volte su dieci i suoi occhi sono abbassati: non a guardare la strada che spazza ma solo perché quella persona è sovrastata dalla consapevolezza che la sua vita sarà sempre così e mai potrà cambiare e rivitalizzarsi.

Nonostante oggi sia assolutamente possibile realizzare un mondo in cui ognuno abbia la possibilità di esperire molte vite e non più essere condannato ad una sola. Nonostante oggi vi siano intere moltitudini di persone stanche della loro vita, disposte a tutto pur di mutarla, le quali però non possono cambiarla per il carattere statico delle nostre organizzazioni.


---------------------
Costruire la comunità
---------------------


Il problema maggiore insito nello statalismo, l'aspetto più tragico dell'assunzione a vita nei ruoli del bene comune non coincide con il solo abuso e corruzione cui un certo numero di statali (per altro piuttosto elevato, come da decenni ci riferiscono le cronache) possano dedicarsi. La conseguenza peggiore di una simile statica organizzazione centrale è la mancata costruzione di una comunità.

I ruoli della Funzione Pubblica, il più fondamentale tra i Beni Comuni poiché tutti gli altri gestisce, vanno periodicamente restituiti al popolo per creare, affermare e radicare, giorno dopo giorno, ogni giorno di più, quel senso di comunità, di grande famiglia, che soltanto può generare a sua volta solidarietà, reciproca fiducia ed impegno.

Dalla fine della seconda guerra mondiale ad oggi, la nostra società si è sfaldata, rovinata ormai quasi del tutto, perché ha solo in parte realizzato l'ideale repubblicano (e badiamo che "RES PUBLICA" non è altro che un modo più antico per dire "BENE COMUNE") deciso nel noto referendum istituzionale.

A questo serve far cadere la nera muraglia costituita dai pubblici dipendenti assunti a vita, che si fanno protettori e fedelissimi sostenitori di politici i quali a loro volta non son altro che gli scagnozzi degli ultraricchi del mondo. A questo serve costruire Public Work 2.0: a trasformare miliardi di infelici esistenze nella più gran gioia collettiva che mai questo Pianeta abbia avuto modo di vedere realizzata!


Così come esiste la perfezione di un'orchidea o di un computer, allo stesso modo esiste la perfezione di una società che abbia deciso vi siano cose più importanti di cui occuparsi che non le solite beghe sociopolitiche odierne. La perfezione è figlia dell'onestà. Ed ogni vero Progressista, tanto per onestà che per desiderio di vedere la gioia diffondersi nel mondo, è tenuto a dichiararsi pubblicamente favorevole ad un:

PUBBLICO IMPIEGO A ROTAZIONE
COMPRENDENTE ATTIVITÀ ECONOMICHE
PER UNA METÀ DELL'INTERO.

In questa sintesi è contenuto il segreto di una società perfetta, in grado di favorire lo sviluppo delle capacità di ognuno e ad ognuno garantire un lavoro minimo a sua volta assistito da un reddito da cittadinanza. Senza dimenticare che, per il profondo sentimento di unione che si stabilirebbe tra i suoi membri, una tale società non avrebbe alcun problema a competere con ogni altra.


Guardiamoci dunque intorno. Ed ovunque, nel Movimento Progressista, vedessimo statali che ancora non si sono dichiarati favorevoli alla democratica periodica restituzione al popolo dei propri ruoli, invitiamoli a farlo immantinente. Perché non è solo una gran gioia a tardare per colpa loro, bensì la serenità di tutte quelle persone che un beffardo destino ha ingiustamente imprigionato in ruoli senza futuro.


Possiamo spendere il nostro tempo a dare la colpa del male del mondo a ricchi e potenti. Ma davvero ci guadagnamo qualcosa? Oppure possiamo puntare dritto lo sguardo su noi stessi, sul vasto Arcipelago Progressista. Ed allora sì, purificandolo dalle nefaste influenze di STATALI e SUPERSTIZIOSI, che a parole dicono una cosa ma nei fatti ne radicano tutt'altra, avremo imboccato la via che conduce subito, in un WARP! a quel Nuovo Mondo che ormai quasi disperiamo di raggiungere.



Hyper Linker

Laboratorio (artigiano di idee) Eudemonia
Monti della Laga - Appennino Centrale

tel. 339 5014947

























--~--~---------~--~----~------------~-------~--~----~
Hai ricevuto questo messaggio in quanto sei iscritto al gruppo Gruppo "Indicius" di Google Gruppi.
 Per mandare un messaggio a questo gruppo, invia una email a indicius@googlegroups.com
 Per annullare l'iscrizione a questo gruppo, invia un'email a indicius+unsubscribe@googlegroups.com
 Per maggiori opzioni, visita questo gruppo all'indirizzo http://groups.google.it/group/indicius?hl=it
-~----------~----~----~----~------~----~------~--~---


