Date:       24/10/00 2:06 PM
To:         Antonio Di Pietro <newsletter@antoniodipietro.org>
From:       Laboratorio Eudemonia
Copy:       
Blind Copy: 
Subject:    Re: La nostra Europa

Gentile dottor Di Pietro,

sono senza dubbio d'accordo con quanto afferma, ma penso anche che senza avviare una trasformazione netta del Pubblico Impiego non si concluderà mai nulla, nè in Italia nè in Europa.

Il Pubblico Impiego non può essere assegnato a vita ad una persona ma ogni cittadino abile deve poter contribuire, partecipare, se vuole, all'operato sociale. Occorre modificare questa corrosiva situazione.

Solo allora le cose potranno cambiare e Lei stesso per primo sarà soddisfatto.

Con viva cordialità,

Danilo D'Antonio

Proposta per un Equo Impiego Pubblico:
http://ars.hyperlinker.com/pubimp.htm


P.S. Sarò felice di tornare a votare, dopo tanti, tanti anni, e voterò solo colui (e spero tanto sarà Lei) che porterà avanti questo specifico lavoro di rinnovamento.




*********** REPLY SEPARATOR  ***********

On 20/10/00 at 3:48 PM Antonio Di Pietro wrote:

>Le elezioni politiche del 2001 con la Lista Di Pietro
>---------------------------------------------------------------------
>Caro  amico,
>
>un'altra settimana   spesa  in parte a  completare l’organizzazione territoriale (le grandi idee senza buone gambe non vanno avanti) ed in parte a  rintuzzare  profferte e attacchi di quanti  mi  vorrebbero collocato  di qua  o di  là degli schieramenti.   Non dar retta alla disinformazione galoppante: noi siamo e resteremo alternativi a Berlusconi ma anche autonomi rispetto a questo centrosinistra “non piu’ Ulivo” sempre piu’ litigioso e inconcludente, anch’esso sempre piu’ alla ricerca dell’effimero e della pubblicita’ a basso costo. Da questa settimana in avanti le nostre “news” approfondiranno il nostro programma, a cui ti prego di dare il tuo contributo (veltri_c@camera.it).
> 
>Già ti ho detto nelle  precedenti lettere della questione morale, comune denominatore  di tutte le  nostre proposte.  Ora il primo punto, la cornice entro la quale si  colloca  la nostra azione: l’Europa.
> 
>Noi lavoriamo per una  profonda riforma  dell'assetto  istituzionale europeo,  condizione  essenziale per colmare il deficit democratico ed avviare   la realizzazione dell'Europa dei cittadini. Centralità del cittadino  e potere costituente del  Parlamento europeo sono  due facce  della stessa   medaglia. Al riguardo, il Movimento “ITALIA DEI  VALORI - LISTA DI PIETRO”  propone  istanze precise. Eccole: 
>* Un  forte potenziamento del ruolo e delle competenze dell'Ombusdsman europeo (attualmente insignificante); 
>* L'europeizzazione  di tutte le   autorità garanti attualmente  operanti a livello nazionale;  
>* Il  rafforzamento di uno “spazio comune di giustizia” attraverso il coordinamento  comunitario del diritto penale sostanziale e processuale e soprattutto in materia di assistenza giudiziaria reciproca;  
>* L'introduzione   dell'elezione  diretta   del Presidente  della commissione europea o di  un  Presidente  dell'Unione Europea e il rafforzamento  delle sue prerogative di  governo. 
>Ed  ancora:  
>* Separazione  e distinzione  del potere esecutivo e del potere  legislativo; 
>* Nomina dell'esecutivo  (Commissione europea)  da parte  del  Parlamento europeo con mandato vincolato  alla fiducia  parlamentare; 
>* Coordinamento  delle politiche economiche e fiscali   della zona dell'Euro affidato  alla Commissione europea; 
>* Abolizione   del requisito dell'unanimità per le riforme istituzionali; 
> 
>Da ultimo proponiamo la fine  dei privilegi dei paradisi fiscali e bancari europei: la loro   esclusione  dall'unione doganale, oppure la loro inclusione  a  pieno titolo  nell'Unione Europea. Basta  con le posizioni  parassitarie di certi territori anche a noi assai vicini!
> 
>Mi fermo  qui. Un caro  saluto, alla prossima 
>                                                                               
>Antonio  Di Pietro
>
>
>
>
>---------------------------------------------------------------------
>Le elezioni politiche del 2001 con la Lista Di Pietro

