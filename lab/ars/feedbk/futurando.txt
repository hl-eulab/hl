Date:    15/1/01 11:25 AM
From:    futurando
To:      "Laboratorio Eudemonia" <eulab@quipo.it>
Copy:    
Subject: Re: Per un Impiego Pubblico a Rotazione equamente condiviso e di reale appartenenza comune

Received: from smtp4.libero.it [193.70.192.54] by quipo.it with ESMTP (SMTPD32-5.05) id A000B7300152; Mon, 15 Jan 2001 11:25:04 +0100
Received: from ed (151.14.103.153) by smtp4.libero.it (5.5.015.5) id 3A54738F0074A012 for eulab@quipo.it; Mon, 15 Jan 2001 11:27:24 +0100
Message-ID: <00a201c07edd$f532e740$8c680e97@futurando>
From: "futurando" <futurando@iol.it>
To: "Laboratorio Eudemonia" <eulab@quipo.it>
References: <200101142233160300.003D1206@mail.clubnet.tin.it>
Subject: Re: Per un Impiego Pubblico a Rotazione equamente condiviso e di reale appartenenza comune
Date: Mon, 15 Jan 2001 11:18:34 +0100
MIME-Version: 1.0
Content-Type: text/plain;	charset="iso-8859-1"
Content-Transfer-Encoding: 8bit
X-Priority: 3
X-MSMail-Priority: Normal
X-Mailer: Microsoft Outlook Express 5.00.2919.6600
X-MimeOLE: Produced By Microsoft MimeOLE V5.00.2919.6600
X-RCPT-TO: <eulab@quipo.it>
X-UIDL: 276747315
Status: U

Egregio Sig. D'Antonio,
pubblicheremo la vostra petizione nel mensile gratuito Futurando, per
portarla a conoscenza della cittadinanza perugina.
Se ci dà autorizzazione, potremmo anche recensire il vostro sito nella
rubrica Cyberspazio, ripubblicandone alcuni testi o immagini (e indicando
ovviamente l'indirizzo internet del sito e il nome dell'autore).
Se avete altro materiale da proporre, non esitate a inviarlo.

Cordiali saluti
Guido Prayer

P.S. Personalmente approvo e sottoscrivo la vostra petizione. Invio la mia
adesione insime a tre numeri del periodico Futurando.



----- Original Message -----
From: "Laboratorio Eudemonia" <eulab@quipo.it>
To: <futurando@iol.it>
Sent: Sunday, January 14, 2001 10:33 PM
Subject: Per un Impiego Pubblico a Rotazione equamente condiviso e di reale
appartenenza comune


Guido Prayer
Presidente dell'Associazione CINQUANTAMILAnoi
via A.Vecchi 31, 06100 Perugia
Tel. 075/5848067
fax  075/5840546
e-mail: futurando@iol.it
sito: http://users.iol.it/futurando

--##--


Gentilissimo Signor Guido Prayer,

desidero innanzitutto complimentarmi e ringraziare voi tutti per il vostro
lavoro di così significativo impegno sociale.

Vorrei poi inviarle comunicazione di una iniziativa avviata dal Laboratorio
di ricerca sociale Eudemonia in Teramo al fine di favorire lo stabilirsi di
un Impiego Pubblico a Rotazione, equamente condiviso e di reale appartenenza
comune, non più proprietà privata di pochi eletti e generatore di un sistema
sociale drogato, clientelare, sclerotizzato e certo non corrispondente alle
reali esigenze del nostro tempo, com'è ancora oggi.

Augurandomi gradisca considerare la petizione di seguito riportata e che
essa vada nella direzione da voi seguita, la saluto molto cordialmente,
sperando molto in un ben gradito messaggio di riscontro e, chissà, se non
anche in un'azione comune.

Danilo D'Antonio
titolare del

---
LABORATORIO EUDEMONIA ¤ Cosa seminerai oggi?
Piazza del Municipio - 64010 Rocca S. M. (TE) - Italy
tel: 0861 415655 - e.mail: eulab@quipo.it
http://web.quipo.it/eulab/



P.S.

Saremo estremamente felici se vorrete tenerci aggiornati sulle vostre
iniziative. Vogliate gentilmente aggiungere il nostro e.mail per i
comunicati:

eulab@quipo.it

alla vostra NewsLetter. Grazie!




--##--

Petizione al Parlamento Italiano
per una evoluzione della comune concezione di Pubblico Impiego
in virtù dell'art. 50 della Costituzione
------------------------------------------------------------------------


On.le Presidente del Senato della Repubblica,
On.le Presidente della Camera dei Deputati,


premesso che:


oggi il pubblico impiego viene affidato a persone scelte tramite particolari
procedure che intendono selezionare i più idonei, tra i tanti che vorrebbero
svolgerlo, e che una volta selezionate le persone ritenute più idonee, è uso
assegnare ad esse l'impiego in questione per l'intera durata della loro
vita;


considerato che:


1) i posti di lavoro disponibili nel pubblico impiego sono di numero ben
inferiore rispetto a quello, non solo degli aspiranti, ma, cosa molto più
importante, anche di coloro che sono ampiamente idonei e dotati dei
requisiti richiesti;

2) la maggior parte delle persone idonee sono dimenticate dalle antiquate
tecniche di selezione del personale oggi in uso, le quali mirano a
determinare un ipotetico ed inesistente vincitore lì dove è invece possibile
determinare soltanto una rigogliosa rosa di persone abili ed aventi i giusti
requisiti;

3) per i motivi dei due punti precedenti ciò che si assegna a quei pochi
prescelti, in pratica, non è tanto un lavoro, bensì un vero e proprio
privilegio in particolare rispetto agli altri che son rimasti ingiustamente
esclusi e più in generale rispetto al resto della società;

4) tale privilegio è di origine del tutto ingiustificata, poichè, se
riconosciamo la società, nella sua interezza, essere depositaria del diritto
di usufruire dei pubblici beni e servizi, allo stesso modo dobbiamo
riconoscerle, egualmente nella sua interezza, il diritto di equa
partecipazione alla amministrazione e svolgimento di tali beni e servizi;

5) il Pubblico Impiego non può essere di proprietà esclusiva di alcuno (come
invece di fatto avviene con l'attuale sua assegnazione a vita ad un
individuo) proprio per sua stessa origine e definizione di "Pubblico";

6) la Costituzione afferma a chiare lettere, nel suo art. 3, che "... E'
compito della Repubblica rimuovere gli ostacoli di ordine economico e
sociale, che, limitando di fatto la libertà e l'eguaglianza dei cittadini,
impediscono il pieno sviluppo della persona umana e l'effettiva
partecipazione di tutti i lavoratori all'organizzazione politica, economica
e sociale del Paese ..."

7) mettendo finalmente, realmente in atto tale partecipazione di tutti i
lavoratori idonei all'organizzazione politica, economica e sociale del paese
si otterrebbero vari benefici concreti, quali, ad esempio, un miglioramento
della funzionalità complessiva del sistema, una più equa distribuzione della
ricchezza, un manifesto senso di giustizia realizzata ed uno spirito di
istintiva e fraterna collaborazione che si diffonderebbero sùbito
all'interno della società;

8) il pubblico impiego, una volta divenuto equo, non sarebbe più soltanto
una semplice occupazione e fonte di reddito per i cittadini, ma
acquisterebbe maggiore dignità divenendo anche una scuola in cui apprendere
e praticare i modi del vivere civile, realizzando così appieno le sue
potenzialità di mezzo privilegiato di organizzazione statale.


il sottoscritto cittadino


invita


le Camere a rendere effettivo l'appellativo di "pubblico" nel sistema del
Pubblico Impiego, ed a prendere, quindi, in seria considerazione, sviluppare
e mettere quanto prima in atto l'idea di abolire quello che oggi appare
evidente essere l'iniquo privilegio dell'impiego pubblico assegnato a vita a
pochi eletti ed una forma organizzativa scarsamente funzionale, in favore di
una sua equa e razionale ripartizione tra coloro che desiderassero svolgerlo
e dimostrassero di possederne i requisiti necessari;


chiede espressamente


1) che nessuno venga più assunto a vita nel settore Pubblico del nostro
Paese;

2) che si studi ed applichi una formula adeguata (umana ed efficace, tesa a
stabilire l'equità attraverso l'accordo e su basi di unanime riconosciuta
validità) al fine di liberare il settore Pubblico, nella sua interezza, dal
giogo cui lo costringono ancora, consapevoli od inconsapevoli che ne siano,
gli attuali Pubblici Dipendenti a vita;

3) che venga presto istituita una apposita Commissione, od altro Ente
Governativo, preposta ad effettuare il conteggio delle ore di lavoro
necessarie al buon andamento della nazione, determinare il numero delle
persone disponibili ed idonee a compierle, e distribuire poi equamente le
prime tra le seconde, attuando nel tempo una intelligente rotazione;


al contempo auspica


un rinnovamento dell'intero nostro sistema sociale improntato, similarmente,
alla partecipazione piuttosto che all'esclusione e, per questo, ad una
maggiore concordia e funzionalità, fino a giungere al traguardo oltre il
quale ognuno potrà disporre di un lavoro minimo garantito e, di conseguenza,
di un reddito certo su cui basare una retta vita.


Riconoscente per l'attenzione, ringrazia,



Nome e cognome
(in stampatello) Indirizzo




Firma Data





--##--


Il sito WEB con la proposta di Riforma per un Equo Impiego Pubblico
con la petizione in formato adatto alla stampa (.PDF) si trova at:

http://web.quipo.it/eulab/ars/pubimp.htm











