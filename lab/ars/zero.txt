Date:    08/14/2008 02:08
From:    eulab@hyperlinker.com
To:      decrescita@liste.decrescita.it
Copy:    
Subject: [decrescita] Pour Monsieur Latouche: Canale Zero vs RAI

Received: (qmail 31874 invoked from network); 14 Aug 2008 02:08:01 -0700
Received: from ns.comodino.org (HELO smtp.comodino.org) (83.103.115.17) by 206.41.120.28 with (AES256-SHA encrypted) SMTP; 14 Aug 2008 02:08:01 -0700
Received-SPF: none (206.41.120.28: domain at liste.decrescita.it does not designate permitted sender hosts)
Received: from sympa by smtp.comodino.org with local (Exim 4.63)	(envelope-from <decrescita-owner@liste.decrescita.it>)	id 1KTYnl-0006lo-Hn; Thu, 14 Aug 2008 11:07:25 +0200
Received: from web2.risingnet.net ([206.41.120.108])	by smtp.comodino.org with esmtp (Exim 4.63)	(envelope-from <eulab@hyperlinker.com>)	id 1KTYnf-0006lQ-Gi	for decrescita@liste.decrescita.it; Thu, 14 Aug 2008 11:07:23 +0200
Received: (qmail 30575 invoked by uid 48); 14 Aug 2008 02:07:10 -0700
Received: from 151.83.3.159 ([151.83.3.159]) by webmail.hyperlinker.com	(Horde MIME library) with HTTP; Thu, 14 Aug 2008 02:07:10 -0700
Message-ID: <20080814020710.iro80lbw1wkok8w0@webmail.hyperlinker.com>
Date: Thu, 14 Aug 2008 02:07:10 -0700
From: eulab@hyperlinker.com
To: decrescita@liste.decrescita.it
MIME-Version: 1.0
Content-Type: text/plain;	charset=ISO-8859-1;	DelSp="Yes";	format="flowed"
Content-Disposition: inline
Content-Transfer-Encoding: quoted-printable
User-Agent: Internet Messaging Program (IMP) H3 (4.1.5)
X-Comodino-Rusco-Score: -1.6
Subject: [decrescita] Pour Monsieur Latouche: Canale Zero vs RAI
X-Loop: decrescita@liste.decrescita.it
X-Sequence: 2872
Errors-to: decrescita-owner@liste.decrescita.it
Precedence: list
X-no-archive: yes
List-Id: <decrescita.liste.decrescita.it>
List-Help: <mailto:sympa@liste.decrescita.it?subject=help>
List-Subscribe: <mailto:sympa@liste.decrescita.it?subject=subscribe%20decrescita>
List-Unsubscribe: <mailto:sympa@liste.decrescita.it?subject=unsubscribe%20decrescita>
List-Post: <mailto:decrescita@liste.decrescita.it>
List-Owner: <mailto:decrescita-request@liste.decrescita.it>
List-Archive: <http://liste.decrescita.it/wws/arc/decrescita>




Canale Zero - Appello per una informazione libera
http://www.megachip.info/modules.php?name=Sections&op=viewarticle&artid=6147




Gentili Signore/i dell'iniziativa "Canale Zero",

vi presento i miei migliori riguardi.

Dopo aver letto il vostro appello qui sopra linkato, son qui ad  
esprimere pubblicamente il mio pensiero in merito alla vostra  
intenzione di realizzare un canale d'informazione libera. Se l'ideale  
di una libera informazione non può che appassionarmi e coinvolgermi al  
massimo livello, al contrario l'idea di realizzare una produzione e  
diffusione alternativi non mi trova per nulla in accordo perché  
ritengo che esse possano allontanare, invece che avvicinare, la nostra  
comune società dall'evoluzione che attende da tempo.

Pur capendo che l'approccio di costruire un percorso alternativo a  
quelli del sistema, carenti per un motivo o per un altro, sia pratica  
più che consolidata del mondo progressista, visto pure il generale  
insuccesso di essa, insuccesso per altro confermato dalla vostra  
stessa iniziativa che altrimenti non vedreste necessaria, non posso  
non esprimere il pensiero che sia giunto infine il momento di non  
rimanere più TANGENTI ai PROBLEMI e di affrontarli direttamente una  
volta per tutte.

Voi dite: "La cifra distintiva del format è proprio il sostegno  
economico popolare, un esperimento di finanziamento diffuso e  
partecipato, che renderà ogni singolo cittadino protagonista e anima  
del progetto." Ebbene: non è forse questa una esatta descrizione di  
ciò che dovrebbe già essere proprio la nostra RAI? Non è forse la RAI  
per definizione una pubblica risorsa, pagata dai cittadini in favore  
dei cittadini? E come tale non dovrebbe essere accessibile e  
disponibile ad ognuno di noi? Ed allora per quale deviata ragione  
suggerite di farne un'altra piuttosto che reclamare con risolutiva  
energia quella che oggi è in indegne mani oligarchiche?

Cortesemente chiedo a voi firmatari dell'appello:

Giulietto Chiesa, Lucio Barletta, Aldo Benevelli, Anna Maria Bianchi,  
Caparezza, Sergio Cararo, Franco Cardini, Paolo Ciofi, Antonio Conte,  
Francesco De Carlo, Tana de Zulueta, Arturo Di Corinto, Laura Di Lucia  
Coletti, Claudio Fracassi, Luciano Gallino, Andrea Gallo, Giuliano  
Giuliani, Udo Gumpel, Sabina Guzzanti, Serge Latouche, Manolo  
Luppichini, Empedocle Maffia, Lucio Manisco, Gianni Minà, Roberto  
Morrione, Diego Novelli, Moni Ovadia, Riccardo Petrella, Carlo  
Petrini, Franco Proietti, Lidia Ravera, Ennio Remondino, David  
Riondino, Roberto Savio, Francesco Sylos Labini, Antonio Tabucchi,  
Gianni Vattimo, Vauro, Elio Veltri, Dario Vergassola, Alex Zanotelli,

siete cittadini italiani? Ritenete di avere qualcosa di utile e di  
importante da dire? Ebbene per quale deviata ragione non vi rivolgete  
alla RAI che è il nostro Ente Radiotelevisivo Pubblico? Per quale  
ragione voi andate a costituire l'ennesimo canale alternativo  
disperdente preziose energie quando la RAI, servizio pubblico, esiste  
appunto per soddisfare le esigenze di comunicazione ed informazione  
all'interno del nostro Paese? Quando di produzioni e canali ne abbiamo  
già tre: Rai 1, Rai 2 e Rai 3?

Com'è che ogni carica democratica deve tornare al popolo, com'è che  
perfino la massima autorità del Capo dello Stato deve abbandonare il  
suo ruolo ogni sette anni restituendo al popolo i suoi poteri, mentre  
un dipendente, un dirigente, un giornalista RAI se ne può  
tranquillamente rimanere in un ruolo di pubblica appartenenza ed  
utilità per più di un lustro a raccontarci la sua visione del mondo  
spacciandocela per realtà passando infine il suo posto al figlio?  
Ebbene, Signore e Signori, si tratta di una questione fondamentale.

Fino ad oggi i ruoli del Pubblico Impiego sono stati, e sono tuttora,  
assegnati a vita a pochi eletti, i quali non contenti dei loro  
privilegi ne abusano pure. Trattandosi però di risorse appartenenti  
all?intera comunità, per loro stessa origine e definizione di  
pubbliche attività, questo non dovrebbe avvenire. Palesemente, non è  
possibile che la cosa pubblica, la Res Publica, sia di fatto di  
proprietà esclusiva di alcune persone. Pertanto a noi progressisti  
spetta l'improcrastinabile compito di rendere, effettivamente e  
finalmente, pubblico il Pubblico Impiego, attuando una equa, sana  
rotazione tra tutti coloro che volessero svolgerlo ed avessero i  
requisiti necessari.

Signore e Signori, ciò che caratterizza la materia è la sua struttura  
interna. Pensiamo agli atomi. Elettroni e neutroni a seconda di come  
si strutturano formano elementi diversi. Idrogeno e piombo hanno una  
diversa organizzazione. Democrazia e mafia hanno anch'esse una diversa  
organizzazione. Se la RAI resta in mano ai pubblici dipendenti a vita  
non è democrazia, è mafia! Se non si cambia l'organizzazione della  
pubblica amministrazione, l'informazione ed uno stato democratici non  
ci saranno mai!! E questo dovrebbe essere a voi intollerabile almeno  
quanto lo è a me.

Ora: se voi di "Canale Zero" avete intenzione di realizzare un vostro  
canale privato, fate pure. Sarebbe una iniziativa lodevolissima ed io  
vi porgo i miei migliori auguri. Ma se lo fate nell'interesse  
collettivo, se lo fate con l'intento di dare una voce imparziale e  
pubblica al Paese, se lo fate per offrire un servizio di pubblica  
utilità, ebbene tutto ciò l'Italia ce l'ha già o quantomeno dovrebbe  
averlo già e se così non è occorre immediatamente, non domani ma  
sessant'anni fa, all'atto stesso della Costituzione, occorreva e  
quindi oggi con estrema urgenza abbiamo il dovere di provvedere a  
rendere davvero pubblica la Pubblica Amministrazione a cominciare  
appunto dalla RAI che per urgente necessità deve fare da APRIPISTA ad  
una più ampia riforma per un equo impiego pubblico a rotazione.

Basta con l'alternativa. Che sia nel giusto oppure no, ogni italiano  
HA il DIRITTO di PARTECIPARE alla vita civile del suo Paese. Io non  
sono un alternativo. Non voglio esserlo più. Ho ragioni sufficienti  
per ritenere che insieme ad ogni altro abitante di questo Paese  
anch'io abbia pieno diritto all'ufficialità, ai mezzi e canali  
ufficiali. E da questo momento negherò la mia adesione ad ogni  
iniziativa che non punti direttamente all'ufficialità, al cuore stesso  
del sistema, perché quel cuore, che oggi alimenta solo pochi e  
dimentica i più, deve tornare a battere per tutti.

Gentilissimi Signore e Signori: Giulietto Chiesa, Lucio Barletta, Aldo  
Benevelli, Anna Maria Bianchi, Caparezza, Sergio Cararo, Franco  
Cardini, Paolo Ciofi, Antonio Conte, Francesco De Carlo, Tana de  
Zulueta, Arturo Di Corinto, Laura Di Lucia Coletti, Claudio Fracassi,  
Luciano Gallino, Andrea Gallo, Giuliano Giuliani, Udo Gumpel, Sabina  
Guzzanti, Serge Latouche, Manolo Luppichini, Empedocle Maffia, Lucio  
Manisco, Gianni Minà, Roberto Morrione, Diego Novelli, Moni Ovadia,  
Riccardo Petrella, Carlo Petrini, Franco Proietti, Lidia Ravera, Ennio  
Remondino, David Riondino, Roberto Savio, Francesco Sylos Labini,  
Antonio Tabucchi, Gianni Vattimo, Vauro, Elio Veltri, Dario  
Vergassola, Alex Zanotelli, voi siete persone in gamba, preparate ed  
organizzate mille e mille volte più di chi qui osa rivolgersi a voi.

Concentriamoci allora nel rivelare la caratteristica organizzativa  
oligarchico/mafiosa del pubblico impiego a vita e nell'affermare ed  
introdurvi una nuova forma organizzativa partecipativa e quindi  
democratica. Non occorrono altri, ed altri ed altri mezzi e canali  
ancora che disperdano ancor più la già poca attenzione ed energia  
disponibile. Ciò che occorre non è la solita voce alternativa che si  
disperde nei mille problemi quotidiani divenendo sempre più fioca ma  
una voce che divenga giorno dopo giorno vieppiù poderosa  
concentrandosi e focalizzandosi proprio lì dove nascono quei problemi.  
Di mezzi e canali ve ne sono già in abbondanza, pubblici e privati.  
Ciò che occorre è invece solo fornir loro consistente materia  
intellettuale che non possano ignorare nè mai più dimenticare.

Cortesissimi Signore e Signori, focalizzandoci ed illuminando il  
giusto obiettivo, quel buio dove s'ingarbuglia la nostra storia,  
possiamo rimettere questo nostro mondo in moto, possiamo avviare la  
trasformazione del mondo, possiamo iniziare la nostra evoluzione, nel  
giro di pochissimi giorni! Perché questo in vero è il potere della  
verità.


Con viva cordialità, grato per l'attenzione,


Danilo D'Antonio

Laboratorio Eudemonia
Piazza del Municipio
64010 Rocca S. M.
TE - Abruzzo

tel. 339 5014947
tel. 328 0472332





































