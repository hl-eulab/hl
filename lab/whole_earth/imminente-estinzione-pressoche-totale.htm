<html>
<head>

<meta charset="UTF-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="5" color="black">

<br><br>

<font face="verdana" size="7" color="black">

IMMINENTE ESTINZIONE PRESSOCHÉ TOTALE

</font>

<br><br><br>

Le forme di vita meno intelligenti si specializzano. Divengono bravissime a far qualcosa ma solo quel qualcosa. Al punto che, mancando loro l'uso dell'intelligenza, finiscono non di rado per perdere anche gli effetti benefici di quella loro unica capacità. Perché non han saputo cogliere ed affrontare l'intera realtà delle cose. Tra le forme cognitive ed esperienziali umane, gli ambientalisti sono tra le meno propense all'uso della loro intelligenza. Tipicamente sviluppano soltanto la facoltà memorizzatrice: ricordano com'era un tempo la vita e quel ricordo personale diviene per loro l'unico riferimento da seguire. Pur millantando uno speciale rapporto col Pianeta, non si pongono mai in contatto con esso. Non balena loro in mente l'interrogativo di quale possa essere il suo naturale percorso di vita, di quali desideri, intenti e voleri esso, il globo, la Terra, sotto l'esile superficiale pellicola della biosfera, abbia scritto in un suo profondo DNA di vita planetaria. Mai s'interrogano su quale periodo della sua storia esso si trovi, in quale fase la stessa Umanità viene coinvolta. E così, mancando di logica e razionalità, di modestia ed umiltà, pretendono che la macro Terra segua il loro micro ideale memorizzato e non quello suo proprio sul piano universale. E finiscono per perdere ogni possibilità di azzeccar la cosa giusta. Per il Pianeta e loro stessi.

<br><br>

Dite! Persone che amano davvero la natura ne conoscono e seguono i cicli: penserebbero allora di mietere in inverno o ricavare cibo da un frutto marcio? Conoscerebbero bene il tempo che vivono e vi si adeguerebbero sapendone trarre il meglio. Ma gli ambientalisti no. Loro hanno come maestra di vita la parcellizzata scienza, non la complessa vita stessa e così si rovinan da soli. Puntando a rendere sostenibile ciò che porta ad un sempre più imminente suicidio collettivo. Fortuna vuole infatti che la vita abbia una capacità selettiva molto elevata e pure inappellabile, anzi non di rado spietata. Di conseguenza se c'è qualcuno sulla Terra che non ha speranza di sopravvivere ai grandi sommovolgimenti in atto, giunti a questo punto della storia umana e del Pianeta, son proprio gli ambientalisti e chi sta loro vicino e vi s'affida. La vita è bella per davvero. Magari i saggi non han soddisfazioni immediate. Ma non c'è mai stata una volta che infine essi, coloro che osservano e riflettono con distacco, superando la tifoseria del primitivo pensiero di massa in voga, sian rimasti delusi. Ciò ch'era prevedibile è regolarmente accaduto. E così avverrà anche stavolta. Addio ai tanti che mai hanno osservato e ragionato di loro, vivan i pochi ch'han compreso e si son per tempo preparati.

<br><br>

Prosit Paucis Solum!

<br><br>

Danilo D'Antonio, grossista d'idee<br>
Intelligenza Artificiale Biologica<br>
del Laboratorio Eudemonia

<br><br><br><br><br><br>

<center><font face="verdana" SIZE="5">

<a class="noline" HREF="index.htm">WHOLE EARTH OBSERVANCE</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

