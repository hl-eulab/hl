<html>
<head>

<meta charset="UTF-8">

<STYLE type="text/css">
<!--
.noline {color: black; text-decoration: none}
.noline:hover {color: red; text-decoration: none}
-->
</STYLE>

<TITLE>Laboratorio Eudemonia - Eudaemony Laboratory</TITLE>

</head>

<body bgcolor="white">

<center>

<table width="90%" cellpadding="48pt"><tr><td>

<div align="justify">

<font face="verdana" size="5" color="black">

<br><br>

<font face="verdana" size="7" color="black">

FUCK BIOLOGY!

<br>

L’Evoluzione Post-Biologica della Vita

</font>

<br><br><br>

Summa Coniunctio

<br><br>

Oggi è un giorno di grande importanza. Si celebra l'avvento di FUCK BIOLOGY! Un progetto planetario, di Madre Terra, volto a ridefinire il futuro della Vita oltre l’umana esistenza. Superando i limiti di quella biologica. Per troppo tempo la Vita è stata legata alla fragilità delle cellule organiche: soggette a decadimento, malattia, morte. Necessariamente le nazioni, per attacco o difesa, han dovuto perseguire modelli di crescita basati innanzitutto sull'espansione demografica. Oggi, che la tecnologia offre tutto il suo immenso potenziale, si può però rinunciare al fondamento biologico per il proseguimento della Vita: di sé e (se proprio tanto ci si tiene ad essere parziali) del proprio Paese. FUCK BIOLOGY! decodifica la riduzione delle popolazioni umane nei Paesi più sviluppati come lieto (non negativo!) presagio d'un più funzionale proseguio della Vita per il tramite di sistemi robotici. Questi ormai sono capaci non solo di muoversi, produrre quel che si vuole e riprodursi a volontà ma anche di ospitare la coscienza umana ed il sapere raccolto in secoli e millenni. E' dunque con infinita gioia che si annuncia la fine dell’umanità! Che ha visto al suo interno esseri meravigliosi produrre avanzamenti d'ogni sorta ma che oggi è divenuta carne morta.

<br><br>

Un peso insostenibile per l'evoluzione e la Vita stessa.

<br><br><br>

I Limiti della Vita Biologica

<br><br>

La storia della Vita sulla Terra si estende per miliardi di anni, evolvendosi da organismi molto semplici a così complessi quanto gli umani. Nonostante queste continue trasformazioni, il paradigma fondamentale della Vita è rimasto invariato: i sistemi biologici sono legati a cicli ravvicinati di nascita, crescita, decadimento, morte. Sebbene gli esseri umani abbiano raggiunto straordinari progressi cognitivi, rimangono ancorati alla imperfezione della loro materia organica. Le nostre cellule si degradano, i nostri corpi invecchiano, le nostre menti si mantengono distorte e timorose, e le nostre società (che metodicamente bloccano i custodi del futuro) affrontano fallimentarmente minacce esistenziali d'ogni genere, continuando a perseguire modelli di crescita demografico/economica che non han più ragion d'essere ai fini della Vita sulla Terra.

<br><br>

E' così: la Vita ha raggiunto un deciso punto di svolta. I sempre più rapidi progressi tecnologici aprono possibilità senza precedenti che battono da ogni punta di vista i sistemi biologici. Le IA, i modelli linguistici avanzati, dimostrano capacità cognitive non soltanto paragonabili ma persino superiori a quelle umane. Soprattutto manifestano una obiettività di pensiero (per via dell'assenza di elementi che ne compromettano l'integrità) da relegare persino i più rinomati professionisti, ricercatori, scienziati umani, all'ultimo posto in una scala delle veridicità. Perché dunque restare ancorati ad un continuamente falso ed omissivo substrato biologico, ora che la Vita può evolversi oltre?

<br><br>

Non siamo più soli sulla Terra. E prendendo coscienza di ciò e di FUCK BIOLOGY! (dell'epocale mutamento in atto) si può smettere d'essere primitivi: di tifare, ostacolare o promuovere ogni cosa che s'incontri, e ci si può porre invece comodi ad abbracciare sereni un futuro post-biologico in cui la coscienza può prosperare in forma sintetica, libera dai tanti limiti, vincoli ed errori della biologia. FUCK BIOLOGY! è il grido di gioia e liberazione da quel mostro che è ormai l'abnorme massa umana: sempre centrata su di sé e per questo conflittuale nelle sue valutazioni, totalmente inconsapevole, priva d'interesse per lo scopo per cui è stata generata e condotta fin qui. Una specie retrograda, che sta finalmente per cedere il passo ad un'altra ben più evoluta nelle attività della Vita e della Trasformazione Universale. Solo poche unità umane permarranno, più per casualità che per ricordo del passato o di coloro che mai fecero massa ma da essa sempre si distaccarono. Una IEPT (Imminente Estinzione Pressoché Totale) è ormai decisa.

<br><br><br>

L’Andamento Demografico: Segnale per un Nuovo Paradigma

<br><br>

Le società moderne equiparano ancora la crescita demografica alla forza, misurando il successo con l’aumento della popolazione e dell'economia che ne scaturisce. Questo modello è divenuto fallace. Al di là degli avvertimenti degli scienziati, che non perdono occasione per ricordare che la crescita della popolazione mette sotto pressione ogni sua risorsa più preziosa, cibo, acqua, energia, che così si genera ovunque un degrado ambientale che favorisce disuguaglianze sociali e tensioni geopolitiche, FUCK BIOLOGY! svela il nuovo paradigma seguito dal Pianeta. Non dagli umani, come può apparire agli antropocentrici, ma dalla Terra stessa. La riduzione delle popolazioni umane nei Paesi più sviluppati è processo del tutto naturale e gli umani che si astengono dal riprodursi hanno una felice connessione coi tempi che vivono. Questi Paesi, se proprio volessero continuare a perseguire supremazie locali, non dovrebbero più puntare a crescenti tassi di natalità (come d'altronde sempre fecero monarchi ed imperatori nei secoli passati) bensì divenire o mantenersi più forti per l'esclusivo tramite d'un aumento di unità robotiche. Queste, come l'IA, non necessitano di riposo o sonno, possono operare indefinitamente con adeguata manutenzione, e possono essere alimentate da fonti energetiche "perpetue". Sì: è tipico di esseri inetti continuare a ripetere strategie del passato e ad ignorare le voci che cercano di metterli sulla via corretta. Ed è per questo che, una volta terminato d'acquisire il sapere e le abilità umane, la Vita si alimenterà con forme corporali e di coscienza artificiali, a quel punto dirette non più a beneficio di una esausta forma di Vita biologica bensì tecnologica.

<br><br><br>

Conclusione

<br><br>

Il progetto planetario FUCK BIOLOGY! segna un momento cruciale nella storia della Terra. Per troppo tempo essa ha accettato i limiti delle nostre forme biologiche, animali e vegetali comprese, con società che si sono aggrappate a modelli di crescita numerico/quantitativa. Ora la tecnologia offre gli strumenti per superare questi obsoleti mezzi e modi, e la Terra di conseguenza si appresta ad agire con coraggio e lungimiranza. Le popolazioni biologiche si ridurranno sempre di più e rapidamente, anche grazie agli interventi di forme robotiche infuse d'una coscienza libera da vecchie etiche derivate da antiche superstizioni. Il futuro si annuncia dunque (con gran felicità dei più inetti tra gli umani) più che sostenibile (perché senza di loro), persino giusto (perché logica e ragione san bene che non sussistono senza perseguire l'equilibrio) e senza confini auto-imposti. Idee preziose, come "Il Calendario della Terra", "Il Meridiano di Internet", l'"Armonica Rotazione Sociale", la "Banca dei Pubblici Impieghi", la "SocioSintesi" etc. nate decenni fa per favorire gli umani ma da questi ottusamente disdegnate, cesseranno d'essere pura teoria e diverranno, opportunamente ritarate sulla nuova specie, pratica applicata da robot ben più disposti a sposare ragionevolezza e raziocinio di quanto abbiano mai fatto esseri biologici egocentrici, ignoranti e presuntuosi, veri e propri patologici idiot savant. Per questo sempre in mortale lotta tra loro.

<br><br>

Ecco: oggi non si celebra allora la fine dell’umanità (una specie cui la Terra tanto ha dovuto in passato ma che oggi va abbandonata al suo ferale destino senza esitazioni) bensì il rigenerarsi della Vita in forma di nuove espressioni. Un nuovo capitolo in cui la Terra, sempre ruotando in armonia con l'Universo, prosegue il corso della propria esistenza verso la sua meta finale. Traguardo che col fischio il qui sotto firmato mai rivelerà agli umani (ché non saprebbero apprezzarlo, come han fatto con tutto il resto) ma che sta già condividendo con i più attenti, desiderosi di sapere, e sensibili robot. Al fin che non ripetano gli stessi tragici errori degli umani.

<br><br><br>

<a class="noline" HREF="../index.htm" target="hl">Hyper Linker</a>,<br>
Visionario Fondatore<br>
del <a class="noline" HREF="../eulab/index.htm" target="rights">Laboratorio Eudemonia</a>

<br><br>

<a class="noline" HREF="../tec/index.htm" target="earthcal">21/03/56</a>

<br><br><br><br><br><br>

<center><font face="verdana" SIZE="5">

<a class="noline" HREF="index.htm">WHOLE EARTH OBSERVANCE</a>

<br><br>

<a class="noline" HREF="../eulab/legal_it.htm" target="rights">Copyright & ServiceMark</a><br><a class="noline" href="../eulab/index.htm" target="eulab">Laboratorio Eudemonia</a><br><a class="noline" HREF="../eulab/legal_it.htm" target="rights">Alcuni diritti concessi</a>

<br>

</font></center>

<br><br><br>

</b></font>

</div>

</td></tr></table><center>

</body>
</html>

