<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0081)http://groups.google.com/groups?selm=3583a5c7.6187956%40news.tin.it&output=gplain -->
<HTML><HEAD>
<META content="text/html; charset=iso-8859-1" http-equiv=Content-Type>
<META content="MSHTML 5.00.2614.3500" name=GENERATOR></HEAD>
<BODY><XMP>From: nwt@EarthCorp.com (The Earth Calendar for the New Era)
Subject: The Earth Calendar for the New Era
Date: 1998/06/14
Message-ID: <3583a5c7.6187956@news.tin.it>#1/1
Organization: Telecom Italia Net
Newsgroups: it.fan.startrek



Cari amici,


vorrei invitarvi a partecipare, nel giorno del Solstizio (d'Estate per
noi, e d'Inverno per coloro che vivono nell'Emisfero Sud del pianeta)
ad una meditazione collettiva sul fenomeno del Solstizio stesso e cosa
esso possa oggi rappresentare per i popoli della Terra.

I Solstizi, come del resto anche gli Equinozi, sono date che
accomunano straordinariamente tutti i punti della Terra. Quando si
verificano, ogni luogo del Pianeta ne subisce l'influsso e vive una
condizione molto particolare. Agli Equinozi giorno e notte hanno
eguale durata dappertutto. Ai Solstizi, egualmente dappertutto, viene
toccato il punto massimo o minimo di irraggiamento solare, pur se in
maniera speculare tra i due emisferi.

Questi fenomeni ci ricordano in maniera inequivocabile che noi tutti,
abitanti della Terra, siamo solo apparentemente divisi da credi
politici e religiosi, bensì, ad onta dei sempre più invisibili confini
posti dalle nazioni, condividiamo tutti un'unica casa e medesimi
obiettivi.

La meditazione del 21 di questo mese avverrà su temi inerenti:

- il fenomeno stesso del Solstizio ed i consigli morali che esso porta
con sè.
- gli impegni che ci attendono, sia a livello individuale che
collettivo, per fronteggiare i problemi globali dell'umanità e
cogliere le ricche opportunità di quest'epoca.
- il ruolo che l'Umanità ha sulla Terra, nello Spazio, nell'Universo.

Tale "Global Meditation Gathering" è organizzata dagli amici del
Calendario della Terra per la Nuova Era, un particolare tipo di
calendario civile dotato di numerose significative innovazioni, e da
chi scrive, che ne è l'autore.

Il punto di partenza proposto per la meditazione è la home page del
Calendario stesso presso:

http://oasi.asti.it/Homes/eudemonia/calene.htm

Buone meditazioni, quindi, e naturalmente metteteci al corrente delle
vostre illuminazioni!

Un caro, cordiale saluto,

Danilo D'Antonio


---
LABORATORIO EUDEMONIA  oO°Oo Cosa seminerai oggi&#8482;?
Piazza del Municipio - 64010 Rocca S. M. (TE) - Italy
tel & fax: 0861 415655 - e.mail: dadanton@tin.it
http://oasi.asti.it/Homes/eudemonia/mappa.htm



</XMP></BODY></HTML>
