X-Persona: <Danilo D'Antonio>
Return-Path: <owner-new-age-l@aspide.it>
Received: from aspide.it ([195.110.99.163]) by fep03-svc.tin.it
          (InterMail v4.0 201-221-105) with ESMTP
          id <19990620161427.VKD20919.fep03-svc@aspide.it>;
          Sun, 20 Jun 1999 18:14:27 +0200
Received: from localhost (bin@localhost)
	by aspide.it (8.8.8/8.8.8) with SMTP id SAA26987;
	Sun, 20 Jun 1999 18:12:20 +0100
Received: by aspide.it (bulk_mailer v1.11); Sun, 20 Jun 1999 18:11:36 +0100
Received: (from major@localhost)
	by aspide.it (8.8.8/8.8.8) id SAA26970
	for free864322943; Sun, 20 Jun 1999 18:11:36 +0100
Received: from fep01-svc.tin.it (mta01-acc.tin.it [212.216.176.32])
	by aspide.it (8.8.8/8.8.8) with ESMTP id SAA26967
	for <new-age-l@aspide.it>; Sun, 20 Jun 1999 18:11:29 +0100
Received: from p3 ([212.216.170.62]) by fep01-svc.tin.it
          (InterMail v4.0 201-221-105) with SMTP
          id <19990620161127.FGQA20089.fep01-svc@p3>
          for <new-age-l@aspide.it>; Sun, 20 Jun 1999 18:11:27 +0200
Message-Id: <3.0.5.32.19980620181112.00a59100@box4.tin.it>
X-Sender: dadanton@box4.tin.it
X-Mailer: QUALCOMM Windows Eudora Light Version 3.0.5 (32)
Date: Sat, 20 Jun 1998 18:11:12 +0200
To: new-age-l@aspide.it
From: "Danilo D'Antonio" <dadanton@tin.it>
Subject: new-age-l: Quale sviluppo, oggi?
In-Reply-To: <199906182150.WAA05839@aspide.it>
Mime-Version: 1.0
Content-Type: text/plain; charset="iso-8859-1"
X-MIME-Autoconverted: from quoted-printable to 8bit by aspide.it id SAA26968
Sender: owner-new-age-l@aspide.it
Reply-To: new-age-l@aspide.it
X-Mailing-List: new-age-l
X-Looped: yesX-MIME-Autoconverted: from 8bit to quoted-printable by aspide.it id SAA26987

- Messaggio proveniente dalla Lista New Age.
*
*
*

Cordialità a tutti!

Da poco si sono spenti gli ultimi echi delle ultime tornate elettorali. Uno
degli argomenti trattati maggiormente dai vari candidati è stato quello
dello sviluppo economico.

Mi è parso che tutti più o meno dicessero sulla questione cose molto
simili, trascundone però altre, pur importanti. Per questo motivo mi sono
sentito spinto a compiere alcune riflessioni che vorrei ora qui condividere
con voi.

Un caro saluto,

Danilo D'Antonio

---
LABORATORIO EUDEMONIA  oO°Oo Cosa seminerai oggi™?
Piazza del Municipio - 64010 Rocca S. M. (TE) - Italy
tel: 0861 415655 - e.mail: eulab@tin.it
http://BENE.freeweb.org





--##--

Quale sviluppo, oggi?

Avendo ben a mente quella legge universale che afferma che ogni cosa
esistente al mondo dapprima nasce, poi cresce ed infine muore, possiamo
vedere nell'umanità un tenero virgulto che, pur con le sue ancora fresche
forze, non può esimersi dal pensare di continuare a crescere e svilupparsi
per divenire pianta adulta, alta e forte. Allo stesso tempo, essendo
l'umanità fornita in abbondanza della dote più preziosa del creato, la
coscienza, è bene che essa pensi anche in qual modo e verso dove debba
avvenire questo suo ulteriore accrescimento e sviluppo, lungo il tempo
ultra-millenario che essa ha davanti a sè. 

Osservando il nostro mondo nel suo insieme, verifichiamo facilmente che, se
è pur vero che molti Paesi, vivendo tuttora in uno stato di grande
indigenza, non hanno, non possono avere dubbi sulla natura del loro
agognato sviluppo (quale che sia, è facile sia migliore del loro stato
attuale), per un nutrito gruppo di altri Paesi, più avanzati, nasce invece
la forte necessità, quale millenario viandante, di guardarsi intorno,
ripensando alla strada che ha percorso, cercando di comprendere dove è
giunto e dove dovrà arrivare, e di guardare avanti, molto avanti, fino ad
una mèta sufficientemente significativa, per meglio pianificarne il suo
raggiungimento. 

Rimirando, così, la nostra posizione all'interno di un'ampia prospettiva
spaziale oltre che temporale, è allora facile immaginare come lo sviluppo
che l'Umanità ha davanti a sè nei prossimi secoli, ed oltre, abbia molto a
che fare con gli infiniti spazi del Cosmo, i quali, altrettanto desiderosi
di noi, paiono non aspettarsi nulla di meglio che una nostra adeguata,
gentile ma decisa, espansione in essi. Il Cosmo intero, da sempre ambiente
ideale, fertile terreno generativo e di crescita per la Terra, pare ora non
chiedere nulla di meglio che accogliere una rigogliosa germinazione del
nostro Pianeta, di cui noi e le nostre produzioni potremmo essere
considerati degna propaggine e semente. 

Vivremo grandi momenti, a questo riguardo, i primi contatti, avvenuti tre
decenni fa, tra il nostro Pianeta ed il suo Satellite essendo solo i primi
timidi, delicati petali di un fiore che si aprirà appieno, colorato e
gioioso, nella nuova era che si presenta davanti a noi: l'Era Spaziale,
un'era che già ora si preannuncia ricca, prospera e felice come compéte ad
ogni tempo di fioritura in natura, e che ci vedrà crescere numerosi e
potenti, ben più numerosi e potenti di quanto potremmo mai divenire sulla
Terra, nei luoghi favorevoli alle esigenze della nostra vita biologica che
incontreremo e sapremo costruire nello Spazio, riproducendo a piacimento il
nostro luogo d'origine. 

Questo è, dunque, solo un fugace sguardo verso ciò che possiamo attenderci
nei prossimi secoli, ma certo ora, mentre è ormai in chiusura il terzo
decennio di questa nuova era, il nostro compito deve essere molto più
terreno che spaziale, molto più introspettivo che espansivo, molto più
autocritico che orgoglioso, per far sì che la nostra avanzata nello spazio
somigli più ad una gentile, iridescente, leggiadra, sensuale fioritura
portatrice di vita, piuttosto che ad una violenta, nefasta, mortale
esplosione. 

In effetti, attualmente, l'umanità sembra star lavorando forse con maggiore
impegno alla realizzazione di una enorme, sconfinata esplosione, che non di
una serena fioritura planetaria. Le nostre attività quotidiane sono
caratterizzate da una estrema competizione che spesso sfocia in aperto
conflitto, da una fretta esasperata, da una violenza diffusa in un ambiente
che stiamo rendendo sempre più rumoroso, maleodorante e sovrappieno,
addirittura compresso: siamo già sui 6.000.000.000 di persone, una media di
44 persone per km quadrato di terra emersa sul Pianeta! Tutte condizioni,
queste, che parrebbero preparare il terreno più ad una tragica, finale
esplosione planetaria che non ad una giovanile fioritura, la quale, invece,
dovrebbe avere un'espansione tipicamente delicata, dolce, profumata, mìte,
serena, piacevole. 

L'umanità oggi necessita realmente, per poter identificare e dirigersi
verso uno sviluppo che sia auspicabile, di una fase di profonda
riflessione. In passato, pressati come eravamo da reali e crude necessità
di sopravvivenza, non siamo andati troppo per il sottile e, pur di favorire
un veloce progresso, abbiamo calpestato varie volte, e tuttora per vecchia
abitudine continuiamo a farlo, ogni anche più semplice parvenza di buon
senso e di codice morale. Procedendo in fretta, si sà, si può vedere il
grosso, ma certo non si riesce nemmeno a scorgere il sottile. Oggi, però, i
Paesi più avanzati della Terra vivono in gran parte nell'opulenza e, non
essendo più sottoposti tanto a problemi di sopravvivenza quanto a problemi
di rilassata moralità(1) e di vetusti schemi di organizzazione sociale, è
opportuno comincino ad occuparsi convintamente proprio di questi ultimi. 

In effetti, i mali, gli errori accumulati durante il nostro sviluppo
precedente ed attuale sono davvero tanti: molti sotto gli occhi di tutti
poichè enormi e palesi, molti altri più mimetizzati (poichè radicati in usi
e costumi perfino millenari) ma altrettanto pericolosi, senza contare poi
le infinite, apparentemente piccole malefatte cui ognuno si presta
quotidianamente e che si sommano fino a divenire enormi montagne del male.
Per questo motivo, oggi, per poter aprire le porte ad un ulteriore, più
sano sviluppo esteriore dell'umanità, dobbiamo prima dedicarci ad un'opera
di attento esame e correzione di noi stessi e delle nostre organizzazioni
a parte della nostra
vita, risanando ogni danno ed offesa procurati all'individuo, alla società
ed al nostro Pianeta, e solo successivamente potremo votarci ad una fase di
ulteriore, ancor più grande sviluppo, che, come abbiamo poco sopra
intravisto, si preannuncia ben piacevole ed emozionante, più che degno di
essere vissuto. 

Riguardo al nostro sviluppo, non ci procura del male il pensare ad esso
come ad un processo bipolare. Anzi, il vedere il nostro sviluppo quasi come
un respiro, tipicamente caratterizzato da una fase di inspirazione ed una
di espirazione, può farci comprendere meglio ciò che abbiamo fatto finora e
ciò cui ora dobbiamo impegnarci. Finora abbiamo vissuto una lunga,
lunghissima fase di inspirazione, in cui abbiamo inglobato nella nostra
società ricchezze a non finire, scoprendo, creando, inventando, costruendo,
in un vortice crescente di attività di ogni tipo e valore, spesso positive
ma molte volte negative. Ora, in questo molto particolare momento storico,
caratterizzato perfino da un volger di millennio e dal veder il sorgere di
una nuova era, dobbiamo impegnarci in una accurata fase di espirazione,
durante la quale poter espellere tutte le tossine e le nocività cui in
precedenza, per la fame e l'urgenza, non abbiamo badato, ma anche ciò che
oramai ha esaurito il suo apporto nutritivo e va infine abbandonato. 

Solo così, solo dopo una premurosa ed onesta fase di purificazione del
nostro organismo sociale, potremo di nuovo tornare ad una fase di ulteriore
inspirazione, di ulteriore arricchimento, di ulteriore espansione, sapendo
che, mettendo in bell'ordine e separando le due fasi, la loro purezza
espressiva ne moltiplicherà le relative potenzialità, così come avviene
ogni volta che ci si concentra su qualcosa. Se continuassimo a dedicarci
oggi ad attività espansive, vivremmo la chiarificatrice sensazione che
ognuno di noi può provare personalmente continuando a voler inspirare
quando invece è il momento di espirare. Nessuno può pensare di continuare
ad inspirare in eterno e men che meno la società degli umani può farlo. 
Se la nostra società continuasse a svilupparsi oggi, nelle condizioni di
confusione, disunione, irrequietezza, agitazione, disordine, superficialità
e scarsa consapevolezza morale in cui si trova, tanto da esser per lo più
inconsapevole del fatto che gran parte di ciò che oggi viene chiamato
sviluppo è invece solo pura degenerazione, e per giunta con la prospettiva
delle enormi conquiste scientifiche e relative ricadute tecnologiche cui ci
avviciniamo a veloci passi e che presumibilmente faranno impallidire le
nostre attuali potenzialità, complessive ed individuali, essa correrebbe un
grande pericolo, ed i problemi, dell'individuo, della società, del Pianeta,
già oggi molto importanti, diverrebbero poi irrisolvibili. 

L'umanità oggi non può continuare a dedicarsi tanto a, e metter l'accento
su, un suo ulteriore sviluppo esteriore, materiale. Il nostro comune
maggiore impegno deve essere oggi, invece, uno sviluppo interiore, di noi
stessi e dei nostri gruppi sociali, con questo intendendo il conseguimento
di una complessiva capacità di analisi ed interazione sociale, tale che
ogni problema, dal più piccolo al più grande, esistente e futuro, sia
condotto a piena ed immediata soluzione, con totale efficacia e
soddisfazione di ognuno. Allo stesso tempo si intende il diffondersi, in
àmbito locale come globale, planetario, di una comprensione e di un
rispetto reciproci, di un accordo ed un'armonia di pensiero e di intenti
tra le varie parti della società degli umani tale che il nostro benessere e
le nostre potenzialità ne risultino automaticamente almeno centuplicati,
senza nemmeno esser ricorsi ad un ulteriore sviluppo materiale. Lo sviluppo
che oggi occorre è intellettivo, mentale, non tanto culturale (inteso come
acquisizione delle riflessioni altrui) quanto personalmente riflessivo,
meditativo, quindi morale e teso all'acquisizione di una visione olistica e
naturale delle cose che sollevi finalmente il velo della visione parziale,
specialistica ed artefatta, vetusta, tradizionale attualmente imperante, la
quale tuttora nasconde le origini profonde dei nostri mali ed i sistemi
efficaci per porvi rimedio. 

Solo grazie a tale particolare sviluppo, la società umana potrà divenire
tanto retta ed abile da non generare più alcun affamato, alcun emarginato,
alcun corrotto, alcun analfabeta, alcun superstizioso, alcuno scontento od
insoddisfatto; soltanto grazie ad un suo sviluppo interiore la società
umana potrà non generare più alcuna ingiustizia, alcuna violenza, alcuna
menzogna, alcuno sgradevole squilibrio, alcuna stridente disarmonia. Solo
allora ognuno sulla Terra riuscirà ad ascoltare e capire l'altro e sarà
disposto a confrontarsi fraternamente, solo allora divenuti un'unica
intonata, potente orchestra ricca di sei miliardi di originali, vibranti
sfumature, potremo riprendere a suonare e cantare l'inno al nostro sviluppo
esteriore. 



1) Naturalmente intendendo per moralità alcuna forma di bigottismo, bensì
quell'arte semplice, a totale portata, comprensione e condivisione di
ognuno, che insegna a dirigersi costantemente verso il bene e ad evitare
accuratamente il male. 



------------------------------------------------------------------------
Tratto da: http://www.hyperlinker.com/svilpp.htm

Copyright © since 1999
by Laboratorio Eudemonia




*
*
*
La Lista New Age e' ospitata da http://www.aspide.it
List info raggiungibili da: http://BENE.freeweb.org



