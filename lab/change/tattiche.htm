<HTML>

<!-- Copyright © Laboratorio Eudemonia -->

<link rel=stylesheet href="gm_style.css" type="text/css">

<HEAD>

<TITLE>Tattiche di gioco</TITLE>

</HEAD>

<BODY bgcolor="white" BGPROPERTIES="FIXED" text="navy" link="navy" VLINK="navy" ALINK="navy">

<center><table width="90%" cellpadding="44"><tr><td valign="bottom">

<br>

<center><font face="verdana"><i>

<font size="6">Tattiche di gioco</font><br><br><br>
<font size="2">Copyright © <a class="noline" href="../tec/index.htm">37</a> Danilo D'Antonio - Tutti i diritti riservati - Riproduzione vietata</font>

</i></font></center>

<hr color="red">

<div align="justify">

<font face="verdana">

<br><br><br>

C'era una volta un gruppo di persone che amava giocare al pallone e si raggruppava per questo in una squadra di calcio. Purtroppo le toccava giocare quasi sempre contro un'altra squadra che, più che amare il gioco del pallone, sembrava divertirsi con l'uso di maniere violenti e di sporchi trucchi. Questa seconda squadra, avvantaggiata dall'arbitro che era imparentato con alcuni suoi elementi, faceva un gioco talmente duro e subdolo da rendere davvero brutta la vita alla squadra più pacifica ed onesta.

<br><br>

Un giorno, però, l'attaccante di quest'ultima si ricordò di certe lunghe chiacchierate fatte con uno zio che aveva viaggiato molto per l'Oriente. Si ricordò di certe linee guida di vita che, pure inusuali, lo avevano convinto della loro bontà. Escogitò allora un piano, lo sottopose ai suoi compagni di squadra, lo discussero a lungo, ed insieme lo misero in atto.

<br><br><br>

Cominciarono col dare appuntamento alla squadra dei cattivi giocatori per una importante partita che avrebbe dovuto decidere tutto. Il giorno dell'incontro la squadra pacifica non si recò però affatto all'appuntamento. In altro luogo tranquillo, lontano dai riflettori, i buoni giocatori, decisi a vincere davvero e per sempre gli avversari scorretti, si tolsero le magliette, seppellirono gli stendardi con tutto il pallone, e passarono a giocare un altro tipo di gioco.

<br><br>

Con immediato successo. Perché la squadra scorretta, intanto, causa l'assenza di un avversario su cui sfogare la propria aggressività, non sapendo cos'altro fare, ripiegò dividendosi e giocando contro se stessa. Applicando essi lo stesso stile di gioco duro ed irregolare che era loro solito, finirono per litigare e frammentarsi ancor di più.

<br><br>

Al contrario, i componenti della vecchia squadra pacifica, sciolta la loro fazione sportiva, cominciarono a darsi da fare più seriamente all'interno della società. Ripromessisi di agire sempre come semplici e singoli individui e di non costituire mai alcun gruppo, non costituendo così alcuna minaccia e motivo di contrasto per alcun gruppo sociale esistente, si poterono confrontare con chiunque senza grandi opposizioni. Osservando a lungo e riflettendo, individuarono i punti precisi su cui intervenire, e le innovazioni da apportare, per far sì che scomparissero per sempre le cause che generavano persone così poco raccomandabili.

<br><br><br>

Ci impiegarono più tempo di un campionato, ci misero il tempo di parecchi campionati, ma alla fine, risultando di esempio per molti altri singoli individui che non volevano più limitare se stessi rinchiudendosi in un gruppo, non solo vinsero, ma letteralmente sbaragliarono, dissolsero nel nulla quello che rimaneva dell'antica squadra nemica e di ogni altro gruppo o persona con pochi scrupoli.

<br><br>

Avevano dovuto sentirsi rivolgere accuse di vigliaccheria, quando all'inizio della nuova avventura decisero di interrompere il vecchio gioco. Non ebbero mai il piacere di riunirsi tra loro per celebrare i propri valori, quando poi condussero il nuovo gioco nella società. In cambio, ebbero la più grande delle soddisfazioni immaginabili, essendo riusciti nel loro scopo di migliorare la società e di essere ognuno divenuto parte non faziosa bensì integrante ogni suo aspetto e componente, e per questo stimato ed in accordo con tutti.

<br><br><br>

C'era una volta, e speriamo che ancora ci sarà ...

<br><br><br>

Danilo D'Antonio

<br><br><br>

TdG V1.1 - 37/08/25

<br><br><br><br><br>

<center><font size="2">

Dedicato a degli amici<br>
che spero trovino il coraggio di seppellire<br>
i loro stendardi ed i vecchi strumenti di gioco,<br>
per intraprendere una nuova attività<br>
con molto migliori e più divertenti regole e finalità.

<br><br><br>

Si suggerisce lo studio attento e perseverante di:<br>
I King - versione di Richard Wilhelm - Astrolabio<br>
Shambala - Chogyam Trungpa - Ubaldini Editore<br>
Il libro degli insegnamenti di Lao Tzu - Thomas Cleary - Oscar Mondadori<br>
<a class="noline" href="../sala/libri.htm">etc. etc. etc.</a>

</font></center>

<br><br><br><br>

<hr color="red">

<center><font size="2"><b>

<a class="noline" href="pace.htm">

. . . p a c e p a c e p a c e p a c e p a c e p a c e p a c e p a c e p a c e p a c e . . .

</a>

</b></font></center>

<hr color="red">

<br><br>

<center><b>

<FONT face="verdana" color="navy" size="1">
<A class="ll02" HREF="index.htm">DIPARTIMENTO per il GIUSTO MUTAMENTO</a><br>
<A class="ll02" HREF="legal_it.htm">Copyright ©</a> <a class="ll02" href="../eulab/indirizzi.htm">Laboratorio Eudemonia</a>. <A class="ll02" HREF="legal_it.htm">Tutti i diritti riservati</a><br>
<a class="ll02" href="storia.htm">Sito Web attivo dal <a class="ll02" href="../tec/index.htm">30</a> - <A class="ll02" HREF="index.htm">Versione 5.0</a> - <a class="ll02" href="../index.htm">Webworks by HyperLinker.com</a>
</font>

</b></center>

<br><br>

</tr></td></table></center>

</BODY>
</HTML>
