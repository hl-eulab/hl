Date:    25/05/04 14.46
From:    attac-aq@yahoogroups.com
To:      attac-aq@yahoogroups.com
Copy:    
Subject: [attac-aq] Digest Number 122

Return-Path: <sentto-4595575-122-1085514329-eulab=hyperlinker.com@returns.groups.yahoo.com>
Received: from n10.grp.scd.yahoo.com (n10.grp.scd.yahoo.com [66.218.66.65])	by hyperlinker.com (8.11.6/8.11.6) with SMTP id i4PJjoj09731	for <eulab@hyperlinker.com>; Tue, 25 May 2004 14:46:01 -0500
X-eGroups-Return: sentto-4595575-122-1085514329-eulab=hyperlinker.com@returns.groups.yahoo.com
Received: from [66.218.67.194] by n10.grp.scd.yahoo.com with NNFMP; 25 May 2004 19:45:29 -0000
MIME-Version: 1.0
Message-ID: <1085514329.258.13078.m12@yahoogroups.com>
Mailing-List: list attac-aq@yahoogroups.com; contact attac-aq-owner@yahoogroups.com
Delivered-To: mailing list attac-aq@yahoogroups.com
Precedence: bulk
List-Unsubscribe: <mailto:attac-aq-unsubscribe@yahoogroups.com>
Date: 25 May 2004 19:45:29 -0000
From: attac-aq@yahoogroups.com
To: attac-aq@yahoogroups.com
Subject: [attac-aq] Digest Number 122
Reply-To: attac-aq@yahoogroups.com
Content-Type: text/plain
Content-Transfer-Encoding: 8bit
X-MIME-Autoconverted: from quoted-printable to 8bit by hyperlinker.com id i4PJjoj09731

Questo numero contiene 1 messaggio.

Gli argomenti di questo numero:

      1. Una evoluzione auspicabile sostituisca lo sviluppo sostenibile
           Da: "Laboratorio Eudemonia" <eulab@hyperlinker.com>


________________________________________________________________________
________________________________________________________________________

Messaggio: 1
     Data: Tue, 25 May 2004 11:08:41 +0200
       Da: "Laboratorio Eudemonia" <eulab@hyperlinker.com>
  Oggetto: Una evoluzione auspicabile sostituisca lo sviluppo sostenibile



Lettera ai futuri EuroParlamentari


Una evoluzione auspicabile
sostituisca presto
lo sviluppo sostenibile


Da ogni dove, continuamente, si susseguono invocazioni allo sviluppo economico e tecnologico. Paesi, le cui economie sono le più avanzate nel mondo ed hanno già conquistato enormi ricchezze, continuano a perseguire ad ogni costo un ulteriore sviluppo. Uomini di governo, capi di stato, persone mature, spesso anziane, che in ogni caso dovrebbero saggiamente invitare alla prudenza, alla calma, alla moderazione, spingono interi popoli ad una continua, sfrenata, nei fatti disastrosa, corsa per la supremazia economica e tecnologica. 

Ogni rapporto umano all'interno delle società sta venendo distrutto, e perfino le persone più pacifiche e per loro originaria virtù più disinteressate, quelle che mai avrebbero guardato ad alcuno in maniera avida, vengono istigate e condotte da ogni persona al potere a trasformarsi in rapaci individui, in aspra competizione l'un contro l'altro, lanciati in una caccia senza tregua fino all'ultimo cliente, ed inevitabilmente condotti, per l'alto livello di aggressività della competizione stessa, a dimenticare ogni legge, etica e morale. 

Un intero pianeta è sottoposto a continua, incessante opera di saccheggio, e l'ecosfera, l'ambiente dove la vita ci era stata permessa finora in maniera relativamente agevole, sta per subire trasformazioni tali, a detta anche di autorevoli ed indubitabili voci, non ultima quella del Pentagono USA, da poterci presto far ripiombare nel più buio degli evi, un tempo in cui la parola sopravvivenza riacquisterebbe ruolo e significato di primo piano.

E tutto questo mentre l'elevata densità demografica, unita all'elevato sviluppo economico ed all'elevato livello tecnologico, crescente ormai in maniera esponenziale, sta conducendo gli esseri umani, per eccesso di energia, a disgregare sempre più il tessuto delle loro società, e, come fossero  molecole di un gas compresso all'interno di un ristretto recipiente messo sul fuoco per generare una esplosione, ad assumere sempre più le caratteristiche dei componenti di una miscela altamente esplosiva.


Perchè tutto questo? 


La ragione autentica non va sicuramente cercata in un anelito verso la migliore qualità della vita, qualità che è già drasticamente ridotta, la vita stessa essendo messa a repentaglio dai ritmi frenetici cui è costretto l'essere umano e dallo scempio del mondo naturale. Nè possiamo trovare tale ragione nel fatto che nei Paesi più sviluppati vi siano ancora delle persone povere. Questo non lo si deve certo all'insufficiente livello di sviluppo economico raggiunto, bensì ad una mancata equa ridistribuzione del lavoro, e dei redditi che ne derivano, tra tutti i componenti della società. 

E possiamo forse trovare la ragione autentica della sconsiderata pulsione ad uno sviluppo ad oltranza nel puro desiderio di portare il benessere nei Paesi non ancora sviluppati? Semmai nel reperimento di mano d'opera a costo pressochè nullo, nell'apertura di nuovi mercati, e nello sfruttamento di nuovi territori, per permettere ai già tanto ricchi di arricchire ancor più.

Ed ancora possiamo mai credere per davvero che esista la possibilità di uno "sviluppo sostenibile", così come attualmente concepito, dove le variabili da sviluppare siano sempre e solo quelle demografiche, economiche, e tecnologiche? E' una bella invenzione, certo, ma buona solo per i gonzi. Se i Paesi ancora in via di sviluppo bene faranno ad uscire come meglio potranno dalle loro presenti condizioni, in un modo si spera più dignitoso ed evoluto del nostro, ben diverso dovrà essere il nostro sviluppo futuro. 

Noi, popoli ipersviluppati, abbiamo ricchezze a sufficienza per permetterci, e quindi abbiamo il dovere, di decidere una tregua per mettere ben a fuoco, ragionando con onestà, la vera ragione, l'unico motivo davvero valido della nostra sfrenata corsa allo sviluppo, ponendo finalmente bene in chiaro così il più antico, tuttora irrisolto, maestoso problema delle nostre società, e quindi concentrarci su tale problema e trovargli la più appropriata, la più giusta e definitiva delle soluzioni.


Esiste, in verità, una ragione realmente valida che ci ha condotto finora lungo la strada di uno sviluppo demografico/economico/tecnologico ad ogni costo. Questa ragione consiste nel fatto che occorre scongiurare il pericolo reale di una invasione, fors'anche dapprima solo commerciale, e di una successiva sopraffazione totale del proprio Paese da parte di qualsiasi altro Paese del mondo che sia in grado di crescere più velocemente e di acquisire maggiori capacità. Si tratta di un pericolo concreto, che spiega perfettamente perchè i Governi continuino caparbiamente a perseguire una crescita di stampo tradizionale ben oltre il limite che sarebbe consigliabile. Si tratta di una minaccia che va affrontata con il massimo impegno, cominciando col dichiarare apertamente, continuamente e diffusamente la tragica realtà delle cose umane, e prendendo quindi i dovuti provvedimenti. 


Piuttosto che continuare a perseguire una crescita cieca dell'economia, della tecnologia, della popolazione, un tipo di sviluppo che condotto così come avviene oggi, obbedendo alle sole ragioni della difesa e dell'espansione, non può che finire in danno per ognuno dei popoli di questo Pianeta, i Paesi già abbondantemente sviluppati hanno il dovere di abbandonare i vecchi comportamenti fatui ed impulsivi tipici di un essere adolescente, e di cercare e scoprire i comportamenti più pregni e riflessivi di un essere ormai cresciuto e divenuto quindi maturo.

I Governi di tali Paesi hanno innanzitutto il dovere di concentrare le proprie energie nella stipulazione di patti indissolubili tra le nazioni, patti che ci conducano ad una pace di concezione e livello di molto superiori a quella che finora abbiamo potuto immaginare e perseguire. Tali patti dovranno necessariamente comprendere norme di autocontenimento economico e tecnologico. Occorre adoprarsi affinchè ogni Paese, di concerto, si doti di mezzi costituzionali per autodisciplinarsi in modo da mantenere entro livelli moderati ciò che altrimenti, inevitabilmente, condurrebbe ad uno straripamento massiccio, foss'anche solo commerciale o culturale, nei territori altrui. Occorre istituire apposite norme e commissioni internazionali che stabiliscano i livelli dei vari tipi di sviluppo raggiungibili da ogni Paese e con obiettività tengano sotto controllo i livelli raggiunti. Perchè la pace, così come oggi concepita, non è più sufficiente ed occorre immaginare i modi per raggiungere una pace più profonda, più solida e tenace.

Contemporaneamente dobbiamo tutti prendere coscienza ed accettare il fatto che le popolazioni dei nostri Paesi sono numericamente eccessive tanto per le risorse disponibili nei nostri rispettivi territori quanto per semplici ma vitali ragioni di spazio, le aree disponibili non permettendo più già oggi, al presente grado di sviluppo economico e tecnologico, interazioni sane sia all'interno della società, tra gli individui, sia verso l'esterno, con l'ambiente naturale, certamente essendo destinate a peggiorare oltremodo col raggiungere di livelli ancora più elevati di sviluppo. Dobbiamo quindi attendere che le popolazioni decrescano per il naturale ciclo della vita e lasciare che esse ritornino a densità ottimali da stabilire in base alle risorse disponibili localmente ed al livello di sviluppo che desidereremo mantenere. In tal modo, disciplinandoci noi, riusciremo forse ad evitare che a ridurre le popolazioni siano invece le guerre, le epidemie e le calamità.

Ma il nostro generale, comune maggiore impegno deve essere uno sviluppo interiore, una evoluzione profonda di noi stessi e delle nostre organizzazioni, con questo intendendo la ristrutturazione della forma mentale dell'individuo ed organizzativa della società in un modo che, attraverso la libera circolazione delle idee nei cervelli e delle persone nelle e tra le strutture sociali, oggi invece essendo bloccate entrambe le architetture, possa diffondersi una obiettività, una onestà intellettuale, un realismo, e così pure un'ampiezza ed una organicità della visione cui non potrà che seguire una complessiva capacità di analisi e di efficace interazione sociale, tale che ogni problema, dal più piccolo al più grande, addirittura mastodontico, planetario, sia condotto a piena, subitanea e definitiva soluzione, così che il nostro benessere e le nostre potenzialità ne risulteranno automaticamente almeno decuplicati, senza nemmeno esser dovuti ricorrere ad un ulteriore sviluppo materiale, con totale soddisfazione quindi di ogni singolo componente delle nostre società. Perchè noi stessi siamo all'origine dei nostri problemi e solo noi, evolvendo, potremo trovar loro soluzione.


Occorre riflettere sul fatto che il progresso di cui abbiamo bisogno oggi somiglia molto alla seconda fase di un processo bipolare, come ad esempio il respiro. Dopo una lunga, lunghissima fase di inspirazione, dopo aver inglobato nella nostra società ricchezze a non finire, scoprendo, creando, inventando, costruendo, in un vortice crescente di attività di ogni tipo e valore, spesso positive ma molte volte anche negative, ora dobbiamo impegnarci in una accurata fase di espirazione, durante la quale poter espellere tutte le tossine e le nocività cui in precedenza, per la fame e l'urgenza, non abbiamo badato, ma anche ciò che oramai ha esaurito il suo apporto nutritivo e va infine abbandonato. Questo va fatto, se desideriamo avere la possibilità di un ulteriore respiro.

E queste sono le vere, più importanti sfide della nostra epoca: sulla base di più convinti, decisi, risoluti accordi di pace, sulla base di adeguate norme di autocontenimento, sulla base di una evoluzione individuale e sociale verrà deciso il nostro destino. Così facendo, senza patire la minima sofferenza se non quella, irrisoria, del nostro stupido fanciullesco orgoglio che ancora ostacola il cambiamento e la presa di più mature decisioni, al contrario godendo e gioiendo ampiamente delle nuove opportunità che ci si presenteranno, potremo tutti vincere definitivamente la corsa allo sviluppo. 


Signore, signori, oggi scelte convenzionali ci farebbero andar dritto lì dove la realtà devia e ci getterebbero fuori strada, nel precipizio. E così pure, se cercassimo di riparare la macchina sociale mentre è in piena marcia falliremmo clamorosamente, solo l'organismo sano potendo sviluppare se stesso senza veder crescere anche il suo male.

I tempi eccezionali in cui ci troviamo a vivere richiedono scelte altrettanto eccezionali. Perchè l'umanità possa superare indenne questo tempo, occorrono persone in grado di fare tali coraggiose scelte. 

Se ancora non disponiamo del coraggio necessario, vogliamo iniziare a trovarlo?


Col mio miglior saluto,

Danilo D'Antonio
Laboratorio Eudemonia




Quale sviluppo, oggi? Dopo lo sviluppo, la maturità  
http://quale-sviluppo.hyperlinker.org

Alla ricerca dei fondamentali
http://fondamentali.hyperlinker.org

La Questione Demografica
http://demografica.hyperlinker.org

Gay-Lussac sulla densità demografica
http://gay-lussac-e-demografia.hyperlinker.org/

Verso una Armonica Rotazione Sociale
http://armonica-rotazione-sociale.hyperlinker.org

Quando sarà possibile un altro mondo?
http://quando-altro-mondo.hyperlinker.org

Come vincere la corsa allo sviluppo
http://come-vincere.hyperlinker.org

Nanotecnologia e società. Un possibile scenario da incubo
http://nanotecnologia-e-societa.hyperlinker.org




Lettera ai Leader # Versione 1.0.9 # 25-05-35 

























________________________________________________________________________
________________________________________________________________________


Per annullare l'iscrizione a questo gruppo, manda una mail all'indirizzo: 
attac-aq-unsubscribe@yahoogroups.com


------------------------------------------------------------------------
Link utili di Yahoo! Gruppi  

<*> Per andare all'homepage del gruppo vai alla pagina:
     http://it.groups.yahoo.com/group/attac-aq/

<*> Per annullare l'iscrizione al gruppo scrivi a:
     attac-aq-unsubscribe@yahoogroups.com

<*> L'utilizzo da parte tua di Yahoo! Gruppi è soggetto alle:
     http://it.docs.yahoo.com/info/utos.html
 
------------------------------------------------------------------------

