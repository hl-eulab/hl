Date:    10/05/00 15.39
From:    528390@hyperlinker.com
To:      pck-ecologia@peacelink.it
Copy:    
Subject: Celebrato il Monte Benefattore

Return-Path: <pck-ecologia-request@peacelink.it>
Received: from janus.hosting4u.net ([209.15.2.37]) by fep09-svc.tin.it (InterMail vM.4.01.02.27 201-229-119-110) with SMTP id <20000510133926.UHFR14891.fep09-svc.tin.it@janus.hosting4u.net> for <wqlkod@tin.it>; Wed, 10 May 2000 15:39:26 +0200
Received: (qmail 20371 invoked from network); 10 May 2000 13:39:25 -0000
Received: from taurus.hosting4u.net (209.15.2.33) by janus.hosting4u.net with SMTP; 10 May 2000 13:39:25 -0000
Received: from mbox.itb.it ([194.243.165.16]) by taurus.hosting4u.net ; Wed, 10 May 2000 08:39:21 -0500
Received: from peacelink.it (list@[194.243.165.151])	by mbox.itb.it (8.9.3/8.9.3) with ESMTP id OAA04570;	Wed, 10 May 2000 14:16:01 +0200
Received: (from list@localhost)	by peacelink.it (8.9.3/8.9.3/Debian/GNU) id RAA12107;	Wed, 10 May 2000 17:59:41 +0200
Resent-Date: Wed, 10 May 2000 17:59:41 +0200
Message-ID: <200005101524030600.00682F19@mail.clubnet.tin.it>
References: <39181ebc39252acd@smtp3.libero.it> <200005101513490200.005ECEA5@mail.clubnet.tin.it>
X-Mailer: Calypso Version 3.00.01.00 (2)
Date: Wed, 10 May 2000 15:24:03 +0200
From: "528390@hyperlinker.com" <528390@hyperlinker.com>
To: pck-ecologia@peacelink.it
Subject: Celebrato il Monte Benefattore
Mime-Version: 1.0
Content-Type: text/plain; charset="ISO-8859-1"
X-MIME-Autoconverted: from quoted-printable to 8bit by peacelink.it id RAA12086
Resent-Message-ID: <kn75n.A.C9C.tdYG5@alex>
Resent-From: pck-ecologia@peacelink.it
Reply-To: pck-ecologia@peacelink.it
X-Mailing-List: <pck-ecologia@peacelink.it> archive/latest/391
X-Loop: pck-ecologia@peacelink.it
Precedence: list
Resent-Sender: pck-ecologia-request@peacelink.it
Sender: pck-ecologia-request@peacelink.it
Content-Transfer-Encoding: quoted-printable
X-MIME-Autoconverted: from 8bit to quoted-printable by mbox.itb.it id OAA04570

II Edizione della Celebrazione del Monte Benefattore


Lo scorso giorno 5 (05/05/2000) è avvenuta la seconda edizione della Celebrazione del Monte Benefattore della provincia di Teramo, una iniziativa promossa dal Laboratorio di Ricerca Sociale Eudemonia in favore della consapevolezza del debito, quantomeno di gratitudine e rispetto, che gli abitanti di tale località dovrebbero riconoscere di avere nei confronti del Gran Sasso.

In effetti questo monte, pur fornendo preziose risorse naturali al fabbisogno dell'intera Provincia, ed essendo un punto di riferimento importante per tutto l'Abruzzo, è completamente dimenticato dalla liturgia celebrativa locale e, anche per questo, è ancora troppo esposto agli attacchi di una attività umana troppo spesso inconsapevole degli effetti profondi delle sue azioni.

Proprio allo scopo di favorire una riflessione quanto più individuale possibile, tanto più per questo motivo obiettiva, il Laboratorio Eudemonia ha proposto una giornata dedicata a solitarie e tranquille passeggiate sulle alture circostanti per ammirare il nobile monte, e consacrata da un limitato se non alcun uso dell'acqua proveniente dalle sorgenti del Gran Sasso, per divenire consapevoli della nostra stretta connessione con esso ed il suo destino futuro.

Se nell’anno passato la Celebrazione del Monte Benefattore ha coinvolto poche decine di persone sensibili e rispettose dell’ambiente in cui esse spendono la loro vita, quest’anno l'iniziativa ha avuto, oltre che una più vasta approvazione a livello individuale, anche l’onore di incontrare la piena adesione dell’Ente Parco Nazionale del Gran Sasso e Monti della Laga.

"Un’originale campagna di sensibilizzazione che potrebbe essere estesa anche ad altre aree della regione e del Paese": questo il commento favorevole della stampa locale.

Dal sito WEB che è stato attivato per fornire informazioni sull'iniziativa:

http://abr.hyperlinker.com/grans.htm

riportiamo di seguito la "dichiarazione d'intenti" che è stata il fulcro della celebrazione.


Grata per l'attenzione,

Marinella Castiglione

LABORATORIO EUDEMONIA
Piazza del Municipio
64010 Rocca S. M. (TE) - Italy
tel: 0861 415655

e.mail: eulab@hyperlinker.com
http://eulab.hyperlinker.com/



--##--


Personale dichiarazione d'intenti
di un Essere Umano
della Provincia di Teramo 

per una celebrazione 
del Monte Benefattore 



All'attenzione della mia coscienza.


Constatando che:


1.	oggi somme rispettabili del patrimonio comune, nonchè grandi quantità dell'ancor più importante ricchezza della pubblica attenzione sono devolute ed indirizzate verso lo svolgimento di festività ed attività culturali dei più svariati e svagati tipi; 

2.	buona parte di tali iniziative sono rivolte a celebrare o sono esse stesse: 

• qualcosa che appartiene ad un passato ormai remoto che ha l'unico effetto di appesantire le nostre coscienze; 
• qualcosa che si distacca troppo dalla realtà concreta, sconfinando in una inutile e fuorviante fantasia od intellettualità; 
• qualcosa che rappresenta forse motivo di celebrazione per alcuni ma motivo di totale disinteresse se non di sconforto per altri; 
• un mero momento commerciale ormai di dubbia utilità perfino per i diretti interessati e certamente distraente ed appesantente l'intera comunità; 


considerato che:


1.	vi è nella Provincia una entità particolarmente benevola e generosa nei confronti della mia cittadina che, nonostante il suo quotidiano e fondamentale, decisivo, insostituibile apporto al benessere della comunità, è in pratica del tutto dimenticata dalla liturgia locale; 

2.	il Gran Sasso, poichè è di tale monte che si parla, con le sue sorgenti, con la stupenda umiltà tipica dell'entità di una grandezza di ordine superiore, silenziosamente ma costantemente fornisce acqua di ottima qualità al fabbisogno dell'intera Provincia di Teramo, per le necessità di benessere e sviluppo di tutti gli esseri umani che vi vivono; 

3.	il carattere di generosità, bellezza e maestosità del Gran Sasso, suoi attributi assolutamente ed immediatamente percepibili, ci forniscono un sicuro grado di stabilità psicologica, e le altezze da esso raggiunte ci spingono ad elevarci noi stessi nell'animo e negli ideali; 


considerato ancora che:


1.	la celebrazione di una entità il cui apporto è così presente nella nostra quotidianità ci sarebbe di grande aiuto per riportare la nostra attenzione al momento presente; 

2.	la celebrazione di una entità così concreta, di così tangibile utilità, ci sarebbe di grande aiuto per riportare la nostra attenzione sui valori fondamentali della vita; 

3.	la celebrazione di una entità di così accomunante, universale importanza ci sarebbe di grande aiuto per agevolarci in un processo di riunificazione sociale, dopo che per secoli ci siamo divisi e, ahinoi, continuiamo a farlo, in innumerevoli gruppi, categorie, corporazioni, sodalizi, confederazioni, congregazioni, partiti, ordini, classi e fazioni, caratterizzati tutti da interessi contrastanti; 

4.	la celebrazione di una entità che dona così disinteressatamente preziose risorse ci sarebbe di grande aiuto nel riconsiderare i fini della nostra economia, ormai purtroppo divenuta pesantemente cannibale, poichè ognuno cerca di cibarsi delle energie di chi ha vicino, sfruttando le sue debolezze e non badando a creare autentica ricchezza; 

5.	la celebrazione di una entità che, pur così grandiosa, in seguito ai nostri ripetuti interventi su di essa, potrebbe cessare di essere così benevola nei nostri confronti ci sarebbe di grande aiuto nel riconsiderare i metodi della nostra economia, e spingerci a condurli ad un grado di raffinatezza tale da ottenere i più grandi risultati senza procurare il benchè minimo danno a nulla e nessuno; 


io medesimo

decido


di porre le basi e sviluppare nella mia vita una cultura basata su valori fondamentali, naturali, reali, concreti, universali, sani e corretti, cultura di cui una degna celebrazione annuale del Gran Sasso sia la prima pietra ed esempio; <Immagine>dichiaro <Immagine>

1.	che per tale celebrazione destino nella mia vita la data del giorno della mezza stagione primaverile (intorno al giorno 5 del quinto mese dell'anno), data perfettamente atta a compiere salutari passeggiate a piedi sulle alture della città, per osservare da lontano e ringraziare il generoso monte; 

2.	che tale mia personale celebrazione avviene nel più grande silenzio, tranquillità e compostezza, lontano da clamori commerciali e di propaganda di alcun tipo, ed ancor più dalla confusione generata dall'uso di mezzi privati motorizzati, nel pieno rispetto del clima che regna sovrano sul Gran Sasso stesso; 

3.	che, durante tale data, effettuo un uso ridotto se non alcuno dell'acqua proveniente dalle sorgenti del Gran Sasso, allo scopo di sperimentare anche per poche ore la terribile eventualità di una assenza di questo incredibile ed oggi dimenticato dono, e quindi di sviluppare un amore ed un maggior senso di rispetto ed istinto alla difesa del nostro Monte Benefattore; 


al contempo, auspico ardentemente


che gli stessi sentimenti di bellezza, di elevatezza, di sereno spontaneo rigore suggeritici dal Gran Sasso siano guida anche nella determinazione di nuove, più razionali e selettive direzioni verso cui orientare la crescita e lo sviluppo della nostra società. 


Riconoscente e grato per l'opportunità che mi è concessa di rendere onore a ciò che realmente conta,


		Data 					Firma 





--------------------------------------------------------------------------------------------------
Da tenere per sé, come personale impegno assunto.
Eventualmente, fotocopiare prima di firmare e consegnare agli amici. 
--------------------------------------------------------------------------------------------------




