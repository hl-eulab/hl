Un giorno senza usare l'acqua per celebrare il Gran Sasso


Anna Serafini ha deciso di raccogliere l'invito del Laboratorio Eudemonia
che per il terzo anno consecutivo, domani, quinto giorno del quinto mese
dell'anno, celebra il Monte Benefattore, il Gran Sasso.

Così come richiesto dal Laboratorio e per sottolineare la consapevolezza
della "nostra totale dipendenza dall'ambiente naturale" l'onorevole Anna Serafini
si asterrà per un giorno dall'uso dell'acqua.

"Trovo bellissima questa iniziativa - ha dichiarato la Serafini - che viene
condotta mettendo insieme passione e poesia, antiche saggezze e quanto mai
attuali riflessioni. Invito tutti a visitare il sito dell'associazione perché
ricco di spunti originali. Per quanto mi riguarda è l'occasione per continuare
a sottolineare la mia netta contrarietà al progetto del terzo traforo e ribadire,
invece, la necessità di riflettere "sul benefico contributo del monte" alla
nostra vita quotidiana".

L'indirizzo del sito Eudemonia è: www.hyperlinker.com/abr/grans.htm
