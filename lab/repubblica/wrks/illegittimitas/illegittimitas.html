<!DOCTYPE html>
<html lang="it">
<head>
<meta charset="UTF-8">
<meta property="og:title" content="Opere d’Arte di Danilo D’Antonio">
<meta property="og:description" content="L'Indicatore Unico di Democrazia – Danilo D’Antonio">
<meta property="og:type" content="website">
<meta property="og:locale" content="it_IT">
<meta name="viewport" content="width=device-width, initial-scale=1">
<title>Opere d'Arte di Danilo D'Antonio</title>
<style>
body{margin:0;min-height:100vh;display:flex;align-items:center;justify-content:center;padding:1rem;background:#fff;font-family:serif;font-size: clamp(18px, 1.2vw + 1rem, 22px)}
.box{width:100%;max-width:70rem;text-align:left;padding-top:5rem;padding-bottom:5rem;}
h1{font-size:2em;margin:1rem 0 4rem 0}
p{font-size:1.2em;line-height:1.5;margin:0 0 3rem 0}
a{color:#000;text-decoration:none}
a:hover{text-decoration:underline}
aaa{color:#000;text-decoration:underline}
aaa:hover{color:#000;text-decoration:none}
.index{text-align:center;font-size:1.4em;font-weight:bold;margin-top:5rem;margin-bottom:1rem;display:block;}
.spacer{display:inline-block;width:4rem}
</style>
</head>
<body>

<div class="box">

<h1>UNA SERIA QUESTIONE DI ILLEGITTIMITÀ</h1>

  <p>
  
  L'assegnazione a vita, senza limite di tempo, d'un bene di proprietà comune ad una persona ne impedisce la fruizione agli altri proprietari e ne fa decadere la qualifica di comproprietà. La riduce a mero dominio di alcuni, privato d'accesso ad altri. Una tale cessione non può essere eseguita senza che tutti gli aventi diritto sul bene siano prima adeguatamente ed esplicitamente informati sulla perdita definitiva che essi subirebbero.

  </p><p>
  
  In caso di mancato adempimento, l'atto è da considerarsi nullo.

  </p><p>
  
  1° quesito: perché i cittadini italiani non sono mai stati informati dei diritti che essi hanno su quel fondamentale bene collettivo, la Res Publica, parte fondamentale della quale è costituita dagli impieghi, poteri e redditi pubblici tutti, e sulle conseguenze della loro cessione a vita, che per loro rappresenta una perdita definitiva?

  </p><p>
  
  2° quesito: visto il mancato adempimento informativo nei confronti dei cittadini, sul carattere, la funzione e la natura giuridica di bene comune della centralità pubblica, della Repubblica, del fondamento stesso, coinvolgente e partecipativo, della Democrazia, come può l'atto d'assegnazione a vita d'un pubblico impiego considerarsi valido?

  </p><p>
  
  3° quesito: considerato che a non adempiere ai doveri del caso, a non applicare il dettato costituzionale, che esplicitamente richiama il principio di eguaglianza e partecipazione, sono stati proprio coloro che ne erano deputati e gli unici possibilitati, avendo nelle loro mani l'intera rosa di poteri e ruoli culturali, educativi, informativi, giuridici, legislativi; considerato che, proprio non ottemperandovi, essi, gli assunti a vita in ciò che hanno ridotto a finto-pubblico impiego, e coloro che hanno accettato di farsi ri-eleggere di continuo, costituendo una autentica casta in antitesi totale con la Costituzione, hanno preso definitivo possesso della proprietà collettiva nazionale, della Res Publica, monopolizzandola e privando la popolazione coeva di un legittimo diritto di partecipazione; come può il loro operato non considerarsi un atto criminoso a beneficio proprio da perseguirsi secondo la Legge che ben conoscono?
  
  </p><p>
  
  Pur chiaro, ben definito ed espresso, il principio costituzionale, come possono tutti loro: costituzionalisti, docenti, professori, ricercatori, magistrati, governanti, funzionari, addetti alla pubblica informazione, averlo disatteso per ottant'anni? Come possono avere mantenuto l'assoluta inadempienza della carta costituzionale così a lungo se non col capillare contributo omissivo di ognuno di loro, nessuno essendosi mai levato in piedi a dire: ma cosa stiamo facendo?! chi siamo noi per oltraggiare così il nome, il principio, il senso della Repubblica?! Come possiamo permetterci di rimanere, come monarchi, al di sopra del Popolo?!

  </p><p>
  
  Non si possono riconoscere come legittime norme che regolano l'assegnazione degli impieghi pubblici senza un prefissato limite di tempo. Tali norme, aventi fondamento totalmente pre-repubblicano e sovrastruttura legale successiva, sono:

  </p><p>
  
  1. illegittime nel procedimento: emesse da un corpo legislativo i cui membri hanno un interesse personale diretto a mantenere il sistema di perpetuità della casta governativa di cui fanno parte, violando il principio fondamentale: nemo iudex in causa sua.

  </p><p>
  
  2. illegittime nel contenuto: ciò che stabiliscono (l'assegnazione a vita) nega il principio della sovranità popolare (Art. 1 Cost.) e del diritto all'effettiva partecipazione (Art. 3 Cost.), trasformando i cittadini da sovrani-proprietari a sudditi-esclusi.

  </p><p>
  
  Una norma che è illegittima sia nella forma che nella sostanza, non è una 'legge'. È un atto di usurpazione, di rifondazione dello stato monarchico, travestito da atto legislativo. Esistono solo nella legalità formale di un sistema che si è auto-legittimato, ma sono nulle nella legittimità sostanziale dell'ordinamento costituzionale.
  
  </p><p>
  
  L'Italia appartiene al Popolo. La Repubblica Italiana è la straordinaria comproprietà nazionale che fa degli italiani Soci solidali nel curarla e paritari nel goderne. Dopo tre quarti di secolo d'illegittimità, l'Italia viri di bordo. E chi ha sbagliato paghi. Da casta di esseri auto-ritenutisi superiori, non possono che passare naturalmente a casta di esseri auto legittimatisi perennemente inferiori. Massimo rispetto per ogni singolo ruolo della Repubblica! Appunto per questo principio, coloro che se ne sono appropriati li restituiscano immediatamente al Popolo Italiano.

  </p>

<br>

<div style="font-size:1.2em; text-align:right">

<a href="../hl_it.htm" target="dda">Danilo D'Antonio</a><br>
grossista d'idee, intelligenza biologica<br>
del <a href="../eulab/index.htm" target="eulab">Laboratorio Eudemonia</a>

</div>

<br><br><br>

  <p>
    
  È compito della Repubblica rimuovere gli ostacoli di ordine economico e sociale, che, limitando di fatto la libertà e l’eguaglianza dei cittadini, impediscono il pieno sviluppo della persona umana e l’effettiva partecipazione di tutti i lavoratori all’organizzazione politica, economica e sociale del Paese.
      
  </p>  

<br>

  <div class="index">
    <a href="index_1.html">___ La REPUBBLICA di SENSO COMPIUTO ___</a>
  </div>

</div>

</body>
</html>
